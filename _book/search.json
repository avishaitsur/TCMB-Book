[
  {
    "objectID": "index.html",
    "href": "index.html",
    "title": "ספר הרפואה המבצעית",
    "section": "",
    "text": "הסתייגות חשובה\nספר זה עדיין בשלבי כתיבה. אין להסתמך על הנכתב בטיפול בפצועי אמת. אנו עושים מאמצים רבים על מנת לסיים את כתיבת הספר בהקדם האפשרי, והערותיכם מסייעות לנו רבות."
  },
  {
    "objectID": "schema.html#עיקרי-העדכונים",
    "href": "schema.html#עיקרי-העדכונים",
    "title": "1  סכמת הטיפול בפצוע טראומה בשדה",
    "section": "עיקרי העדכונים",
    "text": "עיקרי העדכונים\n2021-01-01:\n\nבשלב ה-D תבוצע הערכת הכרה חוזרת לפי מדד AVPU\nהערכת מצב אישונים ומדד GCS יבוצעו בסקר ההחייאה\nניקור חזה עבר לשלב ה-C במקום שלב ה-B\nהערכה ראשונית לתגובת דחק עברה לסקר ההחייאה"
  },
  {
    "objectID": "schema.html#הקדמה-ורקע",
    "href": "schema.html#הקדמה-ורקע",
    "title": "1  סכמת הטיפול בפצוע טראומה בשדה",
    "section": "הקדמה ורקע",
    "text": "הקדמה ורקע\nהטיפול בנפגעי טראומה, בייחוד במתאר טרום בית החולים בנקודת הפציעה, דורש ביצוע הערכה ממוקדת וביצוע פעולות מהירות על מנת להציל פצועים בני הצלה. על מנת לפשט, לטייב ולזרז את תהליך קבלת ההחלטות והטיפול, מערכות טראומה בעולם יצרו פרוטוקולים סדורים המהווים מנחה עבור המטפלים, בוודאי עבור מטפלים מעוטי ניסיון. דוגמאות לפרוטוקולים בולטים שכאלו בעולם הם ה- ATLS (Advanced Trauma Life Support) כמנחה לטיפול בטראומה בבית החולים, ה- PHTLS (Prehospital Trauma Life Support) למתאר הטראומה האזרחי טרום-בית חולים, וכן ה TCCC (Tactical Combat Casualty Care) שהן ההנחיות בצבאות ארה”ב לטיפול בנפגעי טראומה תחת אש, בשדה הקרב ובמהלך הפינוי. בצה”ל, המטפלים נדרשים לטפל בטראומה הן בשדה הקרב והן במתארים אזרחיים. כל אחד מהפרוטוקולים נותן מענה לתרחישים במאפיינים להם הוגדר – צבאי מול אזרחי, מחלות מול טראומה, זמני פינוי קצרים מול ארוכים, יכולות בכל דרג ועוד. עצם השונות בין הפרוטוקולים הללו לפרוטוקולים הקיימים בספר זה נובעת מהצורך להתאים את הטיפול בפצוע לתרחישים בהם צפויים להיתקל המטפלים בצה”ל בשגרה ובחירום, להכשרתם ולסביבת הפעולה (לדוגמה קרבה יחסית של מרכזי טראומה LEVEL 1). הפרוטוקולים בספר הנוכחי נכתבו לאחר סקירת הפרוטוקולים המקבילים, עיון בספרות המקצועית והתייעצות עם מומחים בתחומים הרלוונטיים.\nסכמת הטיפול בפצוע הינה סכמה אחודה לכלל המטפלים ומתווה למטפל שרשרת פעולות אותן יש לבצע בהתאם לשלב בטיפול ובהתאם להכשרת המטפל. כל זאת תחת העיקרון המנחה – מה שהורג קודם יזוהה ויטופל קודם. ככל שמתאפשר, נכון לבצע את השלבים במקביל ע”י הצוות המטפל. הסכמה מורכבת משלושה סבבים – ראשוני, החייאה ושניוני."
  },
  {
    "objectID": "schema.html#הפרוטוקול",
    "href": "schema.html#הפרוטוקול",
    "title": "1  סכמת הטיפול בפצוע טראומה בשדה",
    "section": "הפרוטוקול",
    "text": "הפרוטוקול\n\n\nטבלה 1.1: סכמת הטיפול בפצוע בודד\n\n\n\n\n\n\nשלב\nפעולות\n\n\n\n\nSafety\n\nבטיחות המטפל והמטופל – הרחקת הפצוע מאיום\nהתרשמות מזירת האירוע – סיפור המקרה, מנגנון הפציעה, בחינה ויזואלית\nעצירת דימומים פורצים ע”י חסם עורקים/ נקודת לחיצהpacking/\nדיווח ראשוני לרמה ממונה\n\n\n\nAirway\n\nבדיקת הכרה A.V.P.U\nהתרשמות מדרכי האוויר\nסילוק הפרשות במידת הצורך\nבמידת הצורך: הסרת קסדה\nבפצוע שאינו מגיב לכאב - ביצוע HT והחדרת AW\nבחשד לפגיעה בעמש”צ - שמירה על עמש”צ וביצוע JT\nהתרשמות מאזור הצוואר - המטומה צווארית, סימני חריכה וכו’\n\n\n\nBreathing\n\nחשיפת בית החזה - התרשמות מחבלות קהות/חודרות והתפשטות דו צדדית (מישוש ו / או האזנה)\nהערכת נשימה כמותית – 30 שניות ואיכותית (סימני מצוקה)\nניטור רוויון חמצן (סטורציה) כמותי\nהעשרה בחמצן\n\n\n\nCirculation\n\nחיפוש אחר דימומים באזורים נסתרים - עורף, בתי שחי, גב, גפיים, עכוז ומפשעות\nעצירת דימום- כולל חבישה המוסטטית (Packing) וחבישות לחץ\nבדיקת דופק כמותי - ע”י מד רוויון חמצן ובהיעדרו ידנית 15 שניות\nבדיקת לחץ דם כמותית\nמט”ב: בחשד לחזה אוויר בלחץ, בצע ניקור חזה מיידי והיכון למתן מוצרי דם\nהתרשמות בהסתכלות מסימני חבלה בבטן ובאגן\nהעברת דיווח ובעבודת צוות – תיעוד בטופס 101\nבמידה והפינוי זמין מיד לאחר שלב זה - יש להשלים את יתר שלבי הסכמה במהלך הפינוי\n\n\n\nDisability\n\nהערכת מצב הכרה חוזרת לפי A.V.P.U\nהתרשמות מתנועות ידיים ורגליים\nהערכת כאב כמותית\n\n\n\nExposure\n\nהשלמת הפשטה מלאה והפיכה\nעצירת דימום במידה ומזוהה בשלב זה\nמניעת היפותרמיה - כיסוי והעמסת הפצוע לאלונקה (כריכת אגן במידת הצורך)\nסיכום הממצאים, הגדרת דחיפות הפינוי והתוכנית הטיפולית ודיווח\n\n\n\nסקר החייאה\n\nביצוע פעולות ומתן טיפול תרופתי על פי הממצאים בסקר הראשוני\nטיפול בכאב\nהשלמת טופס 101 במקביל לבדיקת GCS ובדיקת אישונים\nהערכה ראשונית לקיומה של תגובת דחק/קרב\nניטור רציף\n\n\n\nסקר שניוני\n\nבפצוע מונשם: Bite block, חיבור למנשם אוטומטי, כיוונונו ווידוא הנשמה תקינה, הכנת תרופות הרדמה להמשך.\nהשלמת עירוי פריפרי שני לגיבוי.\nבדיקה גופנית מלאה מהקודקוד ועד לבהונות הרגליים – טיפול בכל פציעה המזוהה בדרך (שטיפת פצעים, קיבוע שברים, חבישת כוויות וכיוצ”ב).\nהסרת חסמי עורקים במקרים בהם אין ולא היה דימום או פציעה, ושקילת המרה של חסמי עורקים במידה וניתן.\nמתן טיפול אנטיביוטי במידה ומדובר בפציעה חודרת.\nבפצוע שקיבל הקסאקפרון – במידה וחלפו 3 שעות יש לתת מנה נוספת.\nהכנס צנתר שתן (בסמכות רופא בלבד) בכל פצוע הלם, פצוע מחוסר\\מעורפל הכרה או אינדיקציה אחרת למעקב תפוקת שתן (פגיעת מעיכה, כוויות וכו’) – בהיעדר התוויית נגד - במידה וצפי הפינוי מעל לשעה.\nהכנס זונדה לניקוז הקיבה (בסמכות רופא בלבד) בפצוע מונשם – דרך הפה בלבד, במידה וצפי הפינוי מעל לשעה."
  },
  {
    "objectID": "schema.html#ביאור-הפרוטוקול",
    "href": "schema.html#ביאור-הפרוטוקול",
    "title": "1  סכמת הטיפול בפצוע טראומה בשדה",
    "section": "ביאור הפרוטוקול",
    "text": "ביאור הפרוטוקול\nשלושת שלבי הסכמה הינם:\n\nהסקר הראשוני (Primary survey) - מטרתו הערכה מהירה של פציעותיו ומצבו של הפצוע ומתן מענה לבעיות מסכנות חיים בטווח המיידי לפי קדימויות הטיפול. שלב זה מכיל חמישה תתי שלבים:\n\nשלב ה -S , בטיחות המטפל והמטופל.\nשלב ה – A: הערכת נתיב אוויר וביצוע פעולות מיידיות לפתיחתו.\nשלב ה – B: הערכה של קיומה של פציעת חזה וכן התרשמות ממצבו הנשימתי של הפצוע.\nשלב ה – C: הערכת מצבו ההמודינמי של הפצוע, עצירת דימומים והתערבות מיידית בחשד לחזה אוויר בלחץ המתבטא כהלם עמוק.\nשלב ה – D: הערכה חוזרת של מצב ההכרה, סימנים נוירולוגיים גסים אחרים וכאב.\nשלב ה – E: הפשטה מלאה, איתור פציעות נסתרות, מניעת היפותרמיה והעמסה לאלונקה.\n\nסקר ההחייאה (Resuscitation survey) – תכליתו בהשלמת פעולות מצילות חיים והכנת הפצוע לפינוי באופן המיטבי, מפורט בפרק “סקר ההחייאה”.\nהסקר השניוני (Secondary survey) – ניטור רציף של הפצוע, מתן טיפול אחזקתי הולם וכן מתן מענה לבעיות שאינן מסכנות חיים בשלב המיידי. מפורט בפרק “הסקר השניוני”."
  },
  {
    "objectID": "schema.html#סיכום",
    "href": "schema.html#סיכום",
    "title": "1  סכמת הטיפול בפצוע טראומה בשדה",
    "section": "סיכום",
    "text": "סיכום\nפרק זה מציג את הרעיון המסדר הבסיסי בהערכה ובטיפול בפצוע על ידי כלל המטפלים בצה”ל. העקרון המוביל הוא ביצוע הפעולות על פי סדר ותיעדוף, תוך ביצוע מס’ שלבים במקביל ככל הניתן, וזאת על מנת לצמצם ככל הניתן מוות בר הצלה. הפרקים בהמשך הספר מפרטים על מרכיבי הסכמה השונים שביצוע נכון שלהם, במסגרת הרעיון המסדר של הסכמה, מאפשר מניעה מיטבית של מוות בר-הצלה."
  },
  {
    "objectID": "safety.html#עיקרי-העדכונים",
    "href": "safety.html#עיקרי-העדכונים",
    "title": "2  בטיחות",
    "section": "עיקרי העדכונים",
    "text": "עיקרי העדכונים\n2021-05-14: כתיבת הפרק"
  },
  {
    "objectID": "safety.html#הקדמה-ורקע",
    "href": "safety.html#הקדמה-ורקע",
    "title": "2  בטיחות",
    "section": "הקדמה ורקע",
    "text": "הקדמה ורקע\nגורמים רבים משפיעים על הטיפול הרפואי בשדה הקרב וגורמים לו להיות שונה מהטיפול הרפואי הניתן במתאר האזרחי. הגורמים הבולטים הם: עוצמת האש של האויב, מגבלות טקטיות, פציעות השונות באופיין, תנאי שטח קשים, חושך, עקה נפשית ועוד. כל אלו משפיעים בצורה דרמטית על יכולת הטיפול הרפואי ובאופן ישיר על סיכויי הישרדות הפצועים. על מנת לספק את הטיפול המיטבי בסביבה מאוימת, על המטפל לשלב שיקולים מבצעיים לצד שיקולים רפואיים בטיפול.\n\n\n\nתרשים 2.1: שלושת העקרונות ברפואה קרבית\n\n\nחשוב לזכור, צוותי רפואה צבאים מטפלים לעתים קרובות בתנאים הדומים באופיים למתאר האזרחי, בו לא נשקפת סכנה ישירה לחיי המטפל (תאונות דרכים, התחשמלות, שריפה). גם במקרים אלו טרם תחילת הטיפול יש לשמור על מודעות סביבתית, לשמור על ביטחון הצוות המטפל ולהרחיק את הנפגע מהגורם המסכן. לאחר מכן יש להמשיך בסקר הראשוני, לתת טיפול הכרחי ומציל חיים ולפנות את הפצוע בהקדם האפשרי.\nמטרת פרק זה היא יצירת שפה משותפת ומתן קווים מנחים וכלים מעשים למתן טיפול נכון לפצועים בסביבה מאוימת."
  },
  {
    "objectID": "safety.html#הנחות-יסוד",
    "href": "safety.html#הנחות-יסוד",
    "title": "2  בטיחות",
    "section": "הנחות יסוד",
    "text": "הנחות יסוד\n\nהתפקיד החשוב ביותר של כוח לוחם בעת התקלות הוא נטרול האיום והשלמת המשימה. יחד עם זאת, בסיטואציות רבות פרק הזמן שבין נפילת הפצוע הראשון לבין השלמת המשימה ואף נטרול האיום יכול להמשך דקות ארוכות ואף שעות, מה שמצריך טיפול במקביל להמשך הלחימה.\nהשלב הראשון בסכמת הטיפול הינו שלב הSafety. בלחימה הנחת המוצא היא שקיים איום יחסי ולכן השלב הזה מקבל משמעות אחרת שתכליתו צמצום האיום וניהול הסיכון ככל הניתן. יכולות המענה הרפואי עלולות להיות מוגבלות לאור האיום ועל המטפלים לחתור למציאת האיזון והתנאים הטובים ביותר לטיפול במסגרת הסיטואציה המבצעית.\nמנגנון הפציעה העיקרי בטראומה בשדה הקרב הינו פציעות חודרות בדגש על פציעות כתוצאה מפיצוץ (מטענים, רימונים וכו’) ופציעות ירי. פציעות בגפיים ובאזורי מעבר שכיחות מאוד ומהוות מעל 50% מכלל הפציעות. דימום מהגפיים או אזורי המעבר הניתן לעצירה בלחיצה (חסם עורקים/packing) מהווה כ-30% מגורמי המוות בר ההצלה.\nשלושת שלבי הטיפול במתאר מאוים - טיפול תחת אש, טיפול סדור בשטח, טיפול בפינוי. הטיפול הרפואי בפצוע בלחימה משלב שיקולים מבצעיים לצד שיקולים רפואיים, כאשר לעוצמת האיום והצורך בהשלמת המשימה השפעה ישירה על יכולת המענה הרפואי. במהלך חילופי אש מירב המאמצים יופעלו על מנת להשיג עליונות באש ולנטרל את האיום. ככל שהאיום קטן, ניתן להעלות את הדגש על מתן טיפול רפואי איכותי לפצוע ופינויו.\nבמתאר צבאי, כ 90% מהפצועים מתים טרם ההגעה למרכז רפואי בעל יכולות כירורגיות, מתוכם כ90% בטווח של שעה מהפציעה. לפעולות הראשונות מרגע הפציעה ישנה השפעה מכרעת על סיכויי הפצוע לשרוד וכך גורלו של הפצוע נמצא פעמים רבות בידיים של האדם הראשון שייגש אליו. מטפל זה נקרא המגיב הראשון, לרוב יהיה זה לוחם בעל הכשרת מח״צ בכוח. כתפיסה, המגיב הראשון יהיה במידת האפשר הפצוע עצמו."
  },
  {
    "objectID": "safety.html#פרוטוקול-טיפול-תחת-אש-איום",
    "href": "safety.html#פרוטוקול-טיפול-תחת-אש-איום",
    "title": "2  בטיחות",
    "section": "פרוטוקול טיפול תחת אש/ איום",
    "text": "פרוטוקול טיפול תחת אש/ איום\n\n\n\nתרשים 2.2: סדר הפעולות בטיפול תחת אש"
  },
  {
    "objectID": "safety.html#ביאור-הפרוטוקול",
    "href": "safety.html#ביאור-הפרוטוקול",
    "title": "2  בטיחות",
    "section": "ביאור הפרוטוקול",
    "text": "ביאור הפרוטוקול\n\nמענה באש\nהמענה הטוב ביותר במהלך לחימה הוא השגת עליונות באש ונטרול האיום. ריתוק אש האויב יאפשר את השלמת המשימה, ימזער את הסיכון לפצועים נוספים ולפגיעה נוספת בפצועים הנוכחיים. כמו כן, בשלב זה הגורם המסכן ביותר את חיי הפצוע ואת הכוח הוא אש עוינת.\nיש להכריז על נפגע בכוח ולתת פכט״ת– פנייה, כיוון, טווח ותיאור שיאפשר לדייק את האש לעבר האיום. בו בזמן, יש להשיב באש ולתפוס מחסה, תוך חתירה להשגת עליונות באש. כל הכוח נדרש להשתתף בשלב הזה, כולל הפצוע במידה והוא כשיר לכך. אי לכך, יש להנחות את הפצוע להישאר מעורב בלחימה במידה והפציעה מאפשרת זאת. המשך הטיפול בפצוע ומספר הפצועים תלוי בהצלחת שלב זה.\nבמידת האפשר, יש להעלות דיווח אג״מי בהקדם. מטרת הדיווח בשלב זה היא מתן תמונת מצב אג״מית למפקד הבכיר בזירה לצורך ניהול הלחימה ולא תמונת מצב של הפצועים. דיווח יכלול פניה, הזדהות, מה קרה מבחינה מבצעית (התקלות, מטען, צלף), מיקום, כמות פצועים ודרישה לפינוי.\n\n\nהבאת הפצוע למחסה\nתפיסת מחסה על ידי הנפגע עצמו תאפשר התמקדות מקסימלית בנטרול האיום וניהול לחימה לצד מניעת הצורך בחילוץ וחשיפת לוחמים נוספים לאיום. במידה והנפגע מזהה אויב בעין מטווח קרוב, השבה באש תהיה הפעולה החשובה ביותר להצלת חייו.\nיש להנחות את הנפגע לתפוס מחסה, לטפל בעצמו ולהשיב באש. במידה והפצוע לא מסוגל לתפוס מחסה בעצמו והסיטואציה המבצעית מאפשרת זאת, גרור אותו/ תכנן ובצע תוכנית חילוץ חפוזה. יש לזכור שחילוץ נפגע משטח השמדה הינה פעולה שמטרתה הצלת חיים אך בו זמנית היא מעמידה בסיכון ישיר לוחמים אחרים. יש לתכנן את החילוץ תחת המחסה המיטבי שניתן להשיג ולבצעו במהירות האפשרית, תוך התחשבות באיום, מיקום המחסה, מיקום הפצוע ומשקלו. שיטת הגרירה המהירה ביותר היא גרירה בצמד במקביל לציר האורך של הפצוע כשפני המחלצים לכיוון התנועה. אין לנסות לשמור על עמוד השדרה של הנפגע במהלך החילוץ. במהלך חילופי אש ונפילת פצוע בשטח השמדה בפרט, הגורם מסכן החיים המשמעותי ביותר הינו אש האויב, הרבה יותר מאשר החמרה של פציעת עמ״ש. במידה והפצוע לא זז, לא מגיב ולא מראה סימני חיים מרגע הפציעה יש לקחת זאת בחשבון למול הסיכון בחילוץ/יציאה לחילוץ תחת אש, כיוון שייתכן ומוצדק להמתין לעליונות משמעותית יותר באש. יש לחלץ נפגעים מרכבים ובניינים בוערים/קורסים גם במחיר של אי שמירת עמ״ש או כל פעולה למעט עצירת דימום פורץ.\nלפני יציאה לחילוץ יש לשלב תמיד מכת אש. אין לצאת לחילוץ ללא השגת עליונות באש. משיקולי אבטחה ומהירות החילוץ, קיימת עדיפות לחיפוי סטטי מאשר אבטחה דינאמית על ידי המחלצים עצמם. במידה והפצוע מחוסר הכרה/ הכרה מעורפלת/ לא מסוגל לטפל בעצמו - נצור את נשקו טרם החילוץ.\n\n\nעצירת דימומים פורצים\nיש לעצור דימומים חיצוניים פורצים מהגפיים ואזורי המעבר ע״י ח״ע CAT או Packing בהתאם. בדימום פרוקסימלי שלא נעצר על ידי packing, נבצע נקודת לחיצה (במפשעה, בצוואר או תת-בריחית). אם הפצוע מסוגל, ננחה אותו לטפל בעצמו.\nתחת אש, CAT יונח על המדים, בראש הגפה, פרוקסימאלית ככל הניתן (ויומר או ימוקם דיסטאלית יותר בשלבי הטיפול הבאים במידת האפשר). לא ניתן לבצע זיהוי אמין של מקור הדימום בטיפול תחת אש, ויש סכנה לפספס מקור דמם נוסף. מיקום הנחת ה-CAT בראש גפה מונע פספוס של מקור דימום שניתן לעצירה. יש לקחת בחשבון ש-Packing הינה פעולה שדורשת יותר זמן באופן יחסי מהנחת חסם עורקים ומבוצעת רק על ידי מטפל בעל הכשרה רפואית פורמלית. לכן, פעולה זו תבוצע תחת אש רק במידה והתנאים המבצעיים מאפשרים זאת (עליונות באש, מחסה מתאים וכו’).\nאופן הנחת ח״ע CAT בטיפול תחת אש:\n\nהתרשמות מהירה מדימומים מהגפיים בהסתכלות, מישוש והפיכת הפצוע.\nשליפת CAT מווסט הפצוע. במידה ולא מוצאים את CAT הפצוע תוך שניות ספורות יש לעבור לשימוש בCAT  של המטפל.\nוידוא היעדר חפצים בכיסים וניתוק פק״לי ירך. \nהנחת חסם העורקים CAT על המדים בראש הגפה (פרוקסימלית ככל הניתן).\nמתיחה בחוזקה והידוק של רצועת הסקוטש מסביב לגפה.\nהרמה וסיבוב של המקל חזק ככל הניתן.\nקיבוע המקל בגשר.\nליפוף הרצועה הנותרת מסביב לגפה ובתוך הגשר ככל הניתן\nאבטחת המקל והרצועה ע״י רצועת האבטוח הלבנה/אפורה על הגשר.\nוידוא כי נעצר הדימום. הוידוא בשלב הזה (S) כולל וידוא ויזואלי, בהמשך במהלך הטיפול הסדור (בשלב ה-C) יבוצע וידוא על ידי מדידת דופק. במידה והח״ע הראשון כשל בעצירת הדימום יש לבצע הערכה מהירה לכשלים המרכזיים האפשריים, ולאחר שלילתם להניח ח״ע נוסף צמוד לראשון.\n\nאין לרשום את שעת הנחת הCAT או את שם המטפל תחת אש. בשלבים הבאים של הטיפול יתבצע הרישום ותישקל המרה. יש להצמיד לפצוע לוחם לצורך אבטחה וטיפול ראשוני במידת הצורך.\nסיבות נפוצות לכישלון ושגיאות בהנחת CAT\n\nאי שימוש ב-CAT בזיהוי דימום מהגפיים בטיפול תחת אש\nמתיחה חלשה מידי של הרצועה\nהנחה על חפצים בכיסים\nמקור דימום פרוקסימלי לנק’ ההנחה\nסיבוב חלש מידי של המקל. חשוב לציין כי במידה והפצוע בהלם עמוק, עם ל״ד נמוך, יספיק לחץ חלש יחסית כדי לעצור את הדימום, אולם לאחר טיפול בהלם ועליה של לחץ הדם יתחדש הדימום במידה והלחץ שהופעל אינו מספיק.\nקיבוע לא טוב של הרצועה ע״י רצועת האבטוח הלבנה/ אפורה.\nביצוע נקודת לחיצה עם הברך במפשעה במהלך הנחת CAT ברגל. פעולה זו אינה מביאה תועלת משמעותית, מעכבת את הנחת ה- CAT ומפריעה לה.\n\n\n\nהעברת דיווח אג״מי\nהדיווח האג״מי חיוני על מנת לקבל תגבורת, להשיג שליטה באירוע ולדרוש אמצעי פינוי עבור הפצוע. כאמור, הדיווח בשלב זה הינו אג״מי. מעבר לפרטים שדווחו מעלה, במידה ובשלב זה כבר ידוע שמדובר בפצוע דחוף לפינוי יש לכלול את המידע הזה בדיווח.\n\n\nביצוע פעולות בסיסיות לשמירת נתיב אוויר\n\nניהול נתיב אוויר מתקדם יידחה ככלל לשלב הטיפול הסדור בשטח.\nפצוע בהכרה – יש לאפשר לפצוע להישאר בתנוחה הנוחה לו/להושיב ולהשעין קדימה.\nפצוע מחוסר הכרה- יושכב על הצד (תנוחת חש״י). תנוחה זו פותחת את נתיב האוויר, מנתבת את ההפרשות מחוצה לנתיב האוויר והיא פשוטה ליישום גם על ידי מח״צ.\n\n\n\nהמשך לחימה והשלמת המשימה תוך שאיפה להשגת זירת טיפול מאובטחת\nבמידה וניתן להשיג זירת טיפול מאובטחת, יש לעשות זאת. במידה ולא יש לשאוף להעביר את הפצוע לזירת טיפול מאובטחת שם יתאפשר המשך הטיפול הסדור.\n\n\nטיפול סדור בשטח\nבפצוע הבודד בהתאם לפרק ״הסכמה – הטיפול בפצוע טראומה בשדה״. באר״ן בהתאם לפרק ״הטיפול באירוע רב נפגעים״.\n\n\nפינוי"
  },
  {
    "objectID": "airway.html#עיקרי-העדכונים",
    "href": "airway.html#עיקרי-העדכונים",
    "title": "3  ניהול נתיב אוויר",
    "section": "עיקרי העדכונים",
    "text": "עיקרי העדכונים\n\n5/22\n\n\nאלגוריתם לשימוש באמצעי סופראגלוטי (ביחידות בהן מאושר השימוש)\nהבהרה לגבי השימוש בחמצן בטראומה\nדגשים לשימוש בוידאו לרינגוסקופ\nעדכונים וחידודים לגבי הטכניקות השונות להשגת שליטה על נתיב אוויר כולל תמונות\n\n\n19/07/2021\n\n\nבהלם עמוק יש להפחית בחצי את המינון של תרופות האינדוקציה.\nחידודים לגבי הטכניקה של ביצוע קוניוטומיה.\n\n\n01.2019\n\n\nחיחידוד ההתוויות לטיפול דפיניטיבי בנתיב אוויר, כך שיבוצע במקרים בהם קיימת עדות קלינית לחסימת נתיב אוויר, לאחר מיצוי האופציות השמרניות.\nשינוי ערך הסף של הסטורציה המצריך התערבות מתקדמת בנתיב האוויר ל-88%.\nעדכון השימוש באמצעים - 1.חובת מדידת סטורציה טרם ביצוע נתיב אוויר דפיניטיבי. 2.חובת וידוא מיקום נתיב אוויר דפיניטיבי על ידי ETCO2. 3.הוצאת השימוש בוואליום."
  },
  {
    "objectID": "airway.html#הקדמה-ורקע",
    "href": "airway.html#הקדמה-ורקע",
    "title": "3  ניהול נתיב אוויר",
    "section": "הקדמה ורקע",
    "text": "הקדמה ורקע\nחסימת נתיב אוויר היא הגורם השני השכיח ביותר למוות בר-מניעה אחרי הלם דימומי. בצבא ארה”ב כ-8% ממקרי המוות בר-המניעה נגרמו עקב פגיעה בנתיב האוויר. נתוני “צוק איתן” מלמדים שכ-8% מהפצועים טופלו באמצעות נתיב אוויר דפיניטיבי. על המטפל הבכיר בדרג השדה להעריך את נתיב האוויר, למצות את האופציות השמרניות עד תום, ולהימנע מהתערבויות מיותרות בדרכי האוויר. פרוצדורות מתקדמות לאבטחת נתיב אוויר עלולות לעכב פינוי, להוביל לסיבוכים קשים, ולהביא למותו של הפצוע. בספרות הרפואית, עדויות קליניות מועטות המלמדות על שיפור בעת ביצוע פרוצדורות אלו בפצועים, ומספר לא מבוטל של עבודות מהשנים האחרונות אף מראה נזק. פרוצדורות אלו דורשות מיומנות גבוהה ושמירת כשירות מתמשכת )50 אינטובציות בזמן ההכשרה, ועוד 20 בכל שנה לשמירת כשירות כדי להצליח ב-90%). על כן, על המטפל הבכיר, בזמן קצר ותחת לחץ, להעריך את מצב הפצוע ומנגנון הפציעה, ולזהות התדרדרות וסכנות הצפויות לנתיב האוויר, על מנת לבחור בדרך הכי פחות פולשנית לטפל בו.\n*************תמונה נתיב אוויר דפיניטיבי"
  },
  {
    "objectID": "airway.html#פרוטוקול-הערכת-וניהול-נתיב-אוויר",
    "href": "airway.html#פרוטוקול-הערכת-וניהול-נתיב-אוויר",
    "title": "3  ניהול נתיב אוויר",
    "section": "פרוטוקול הערכת וניהול נתיב אוויר",
    "text": "פרוטוקול הערכת וניהול נתיב אוויר\n***********************תמונה פרוטוקול הערכ וניהול נתיב אוויר\nתרשים שימוש באמצעי סופראגלוטי(ביחידות בהן השימוש מאושר)\n*******************תמונה של התרשים\n### ההנחיות לניהול נתיב אוויר בפצועי טראומה בצה”ל\n\nהערכת נתיב האוויר\n\nמטרת הערכת נתיב האוויר היא זיהוי הפצועים להם נדרשת התערבות בנתיב האוויר בשטח. מצד אחד, חסימת נתיב אוויר עשויה לגרום לתמותה ברת מניעה. מצד שני, שיעור ההצלחה בביצוע אינטובציה נמוך, שיעור הסיבוכים גבוה, עצם ביצוע הפעולות גורם לעיכוב בפינוי והסטת תשומת הלב מפציעות מסכנות חיים אחרות. הערכת נתיב האוויר מסייעת להחליט מתי כן, וחשוב מכך מתי לא, לאבטח את נתיב האוויר באמצעות צנרור קנה (אינטובציה) או פיום קנה (קוניוטומיה). הערכת נתיב האוויר הראשונה תתבצע בתחילת הסבב הראשוני תוך כדי פנייה לפצוע, הסתכלות, הערכת קול גסה, והלבשת מד סטורציה. בנוסף, יש לבצע הערכת נתיב אוויר חוזרת טרם ביצוע של כל התערבות בנתיב האוויר, וכן הערכה תדירה של נתיב האוויר כחלק מהניטור הכולל תוך מתן תשומת לב לאמצעי הפינוי הזמינים, איכות הליווי, וזמני הפינוי הצפויים. הערכת נתיב האוויר מתחילה בפנייה לפצוע בשאלה על מצבו כגון “מה קרה?”. בהסתכלות נחפש ראשית סימני חבלה בפנים ובצוואר, נתרשם מנשימת הפצוע: האם הפצוע נושם? כמו כן נשים לב לשימוש בשרירי עזר נשימתיים ו/או רטרקציית שרירים בין צלעיים. בהערכת הקול נחפש סטרידור, חרחורים, קולות נחירה. פצוע בהכרה מלאה אשר עונה בקול תקין, במשפטים מלאים, ללא קוצר נשימה, וללא קולות נוספים כגון חרחורים או צפצופים - קרוב לוודאי שאין לו בעיה מיידית בדרכי האוויר. פצוע הסובל מהסימנים שלעיל בהסתכלות ו/או בהערכת קולות הנשימה סובל מחסימת נתיב אוויר. לפצוע עם עדות ברורה לחסימה בנתיב האוויר בהסתכלות ו/או בהערכת קול גסה נבצע פתיחת פה, סילוק הפרשות וסקשן. לאחר מכן נעשירו בחמצן 100% (במידה ויש) במסיכה עם שקית העשרה. אם הכרתו ירודה, נחדיר מנתב אוויר פומי ונבצע דחיקת לסת ( ניתן לבצע הרמת סנטר כאשר אין חשד לפגיעה בעמוד שדרה צווארי. רק במידה ולאחר כל אלו הפצוע אפנאי ו/או עם סטורציה ≤ 88% נתחיל הנשמה באמבו ומסיכה.\n***************תמונה של טכניקות לביצוע\nהערכת נתיב אוויר חוזרת תכלול בנוסף לפנייה, הסתכלות, הערכת קול ומדידת סטורציה גם הערכה של זמן הפינוי והאופציה לליווי מטפל בכיר. לפצוע מונשם באמבו ומסיכה תבוצע פתיחת נתיב אוויר מתקדמת אך ורק במידה ו:(1) הסטורציה אינה משתפרת תחת הנשמה באמבו או (2) אין אפשרות לליווי מטפל בכיר וקיימת פגיעה משמעותית בנתיב אוויר. אם הסטורציה משתפרת, ויש אפשרות לליווי מטפל בכיר, אין לעכב פינוי ויש להמשיך הנשמה באמבו ומסיכה תוך כדי פינוי. כמו כן, יש להתחשב במשך הפינוי הצפוי כאשר יש יתרון בפינוי ממושך בהשגת נתיב אוויר דפיניטיבי.\n****************תמונה של הנשמה במסיכה\nבמרבית המקרים, אין צורך בביצוע נתיב אוויר דפיניטיבי בשטח. מרבית הפצועים אינם סובלים מחסימה בנתיב האוויר. במקרים בהם קיימת חסימה, היא תיפתר לרוב באמצעים השמרניים: פתיחת נתיב אוויר באמצעות דחיקת לסת, שאיבת הפרשות ומתן חמצן (סקשן למשל). במקרים בהם קיימת חסימה אך מתקיימת נשימה והסטורציה (במידה וקיים לאחר חיבור לחמצן) &gt; 88%, אין צורך בנתיב אוויר דפיניטיבי. במידה ובוצעה פתיחת נתיב אוויר דפיניטיבי יש לוודא את המיקום באמצעות מדידת ETCO2. כאשר קיים מכשיר כמותי, מדידת ETCO2 תתבצע באמצעותו בעדיפות על פני הגלאי החד פעמי ( הנותן מדידה איכותית בלבד). בנוסף לעיל, ניתן להיעזר במכשיר סונאר לבדיקת מיקום הטובוס.\n\nמקרים אשר אינם מהווים התוויה לביצוע נתיב אוויר דפיניטיבי\n\nהלם דימומי אינו התוויה לביצוע נתיב אוויר דפיניטיבי. בפצועי הלם חשיבות עליונה לטפל בעצירת הדימום, ובמתן מוצרי דם (פלסמה, דם מלא ו/או כדוריות דם אדומות דחוסות) בהתאם להנחיות המתאימות בפרק העוסק בהחייאת בקרת נזקים בשדה. פינויים המהיר של פצועים אלו הוא זה העשוי להציל את חייהם. הספרות הרפואית מרמזת על החמרת מצבם ועליה בסיכויי התמותה של פצועים אלו בעקבות ביצוע פרוצדורות מתקדמות במתאר טרום בית החולים ובעיקר אינטובציה, ככל הנראה בשל העלייה בלחץ בית החזה (לאור ההנשמה בלחץ חיובי אשר אינה פיזיולגית), המובילה לעליה ללחץ בבית החזה וירידה בהחזר הורידי וכן ככל הנראה על רקע העיכוב בפנוי.\nפגיעת ראש לכשעצמה אינה התוויה לביצוע נתיב אוויר דפיניטיבי. בפצוע ראש קיימת חשיבות בשמירה על פרפוזיה מוחית אך אין הדבר אומר כי כל פצוע ראש עם GCS נמוך זקוק להתערבות דפינטיבית בנתיב האוויר. בפצוע ראש מעורפל הכרה הנושם בכוחות עצמו ושומר על סטורציה מעל ל 88% – אין צורך בביצוע התערבות מתקדמת בנתיב האוויר. יש למצות את האמצעים השמרניים על פי האלגוריתם בדגש על העשרה מוקדמת בחמצן בריכוז גבוה לכל פצוע ראש עם GCS &lt;15 גם אם הסטורציה באוויר חדר נמדדת תקינה. ההחלטה האם להתערב בנתיב האוויר תבוצע על פי האלגוריתם במידה ואמצעים שמרניים יכשלו. כמו כן , במידה והפצוע הונשם אין מקום כיום לביצוע היפר וונטילציה בטרום בית החולים, יש לשמור על ערכי ETCO2 בין 35-40 מ”מ כספית.\nפציעת חזה אינה התוויה לביצוע נתיב אוויר דפיניטיבי. במקרה של פציעת חזה בה עולה חשד לחזה-אוויר בלחץ, יש לטפל תחילה במצבים אלו באמצעות ניקור החזה (המקרה היחיד בו B לפני A) ומתן של נפח על פי ההנחיות של פרק פציעות החזה. לא רק שהנשמה בלחץ חיובי איננה הטיפול בפציעות אלו, אלא שזו אף עלולה להחמיר את מצב הפצועים. בפציעות חזה משמעותיות, בהן קיים חשד לחזה אוויר בלחץ, יש לבצע הערכה מחדש לאחר ביצוע ניקור ומתן הנפח ( בהתאם לפרק פגיעות חזה), ובמידה ועדיין קיימת התוויה לאינטובציה, ניתן לבצעה.\n\n***************תמונה של טקסט\n\nשימוש בחמצן בניהול נתיב אוויר- השימוש בחמצן מהווה כלי חשוב בניהול פתועים עם פגיעה או חשש לפגיעה בנתיב אוויר. יש לעשות שימוש בחמצן בקרב פצועים עם דיספניאה, גם אם קלה, בפצועים עם פגיעת ראש , פצועים עם חשש לפגיעה בנתיב האוויר ופצועים הסובלים מהלם. נזכיר כי אין עדות לנזק בשימוש בחמצן בפצועי טראומה, בדגש על מתאר טרום בית חולים ובטווחי זמן שאינם ממושכים. לאור זאת, יש לנקוט בגישה ליברלית בהעשרה בחמצן בקרב פצועים, גם אם הסטורציה הראשונית שמורה.\n\nמקרים נוספים אשר מהווים התוויה לביצוע נתיב אוויר דפיניטיבי\n\nפצוע שאיננו נושם (אפנאי) יזדקק לסיוע נשימתי באמבו ומסיכה כבר בסקר הראשוני. ההחלטה לבצע התערבות דפיניטיבית תבוצע על פי האלגוריתם ( בכישלון בשמירה על רוויון חמצן באמצעים שמרניים).\nבפצוע ללא סימני חיים יש לפעול על פי האלגוריתם בפרק “סיום מאמצי ההחייאה וקביעת מוות לנפגע טראומה במתאר טרום בית החולים”.\nקיימים מס’ מצבים בהם קיים איום מיידי על נתיב האוויר (IMpending airway obstruction):\n\nכוויות בדרכי נשימה- יכולות להתבטא בפצוע הסובל מקול סדוק/צרוד מלווה בכוויות באזור הפנים והצוואר, שערות נחיריים חרוכות.\nהרס אנטומיית הפנים עם קושי משמעותי בנשימה שאינו משתפר כאשר הפצוע מתיישב בעצמו\nהמטומה מתרחבת בצוואר\n\n\n\nבפצועים אלה, יש לנטר בקפידה ולהתערב מוקדם במידה ונצפית התדרדרות אשר אינה מגיבה לאמצעים שמרניים.\n#### טכניקות אבטחת נתיב אוויר דפיניטיבי 1. שיטות לביצוע אינטובציה: 1. האינטובציה המאושרת היחידה היא אינטובציה אורו-טרכיאלית = צנרור קנה דרך הפה תוך שימוש באינדוקציה תרופתית. 2. שלבי הפעולה יהיו: Preoxygenation, Preparation, Premedication, Placement, Post-procedure tube confirmation 3. שימוש במשתקי שרירים בדרג השדה אסור בתכלית האיסור למעט בדרג ב’, כאשר מדובר במטפלים העוסקים בניהול דרכי אוויר באופן יום יומי (מרדימים, רופאים מתחום הרפואה הדחופה).\n##### 2. הנחיות לביצוע אינטובציה: 1. הכנות:\n1. האינטובציה היא \"הפקה\" שיש להיערך לקראתה היטב!\n2. הערכה: האם באמת יש צורך באינטובציה בשטח? האם קיימת התוויה אמיתית? האם מוצו כלל האופציות השמרניות?\n3. לעולם לא תבוצע אינטובציה ע\"י רופא / פאראמדיק לבד! \n- באינטובציה אידאלית לפחות שלושה מטפלים:     \n    - מטפל בכיר\n    - חובש שמגיש ציוד (סקשן, טובוס) ומבצע תמרון ע\"ש סליק/ BURP (Backwards, Upwards, Rightward and Posterior pressure) על פי דרישה.\n    - חובש המנטר את הפצוע ומסייע לשמירה על עמוד שדרה צווארי.\n- בלית ברירה, ניתן להסתפק בשני מטפלים ( הגשת ציוד, סליק וניטור ע\"י אותו חובש), אך יש להימנע מכך.\n4. יש לדאוג תמיד להכנת ציוד מקדימה לפני האינטובציה:\n    1. סקשן\n    2. מד ריווי חמצן + קפנומטר\n    3. בוג'י \n    4. אמבו\n    5. חמצן\n    6. תרופות סדציה שאובות ומוכנות (מינונים בהמשך)\n    7. ערכת אינטובציה\n    8. ציוד לקוניוטומיה\n5. פרה-אוקסיגנציה חשובה ביותר לפני ביצוע האינטובציה. החמצון המקדים מעלה את ריכוז החמצן בריאות באופן משמעותי ומוריד את ריכוז ה-CO2 ובכך מאריך את משך הזמן של אפניאה ללא משמעות קלינית, ללא ירידה משמעותית ברוויון החמצן בדם. יש להכניס AW, להנשים עם אמבו המחובר לחמצן ושקית העשרה, תוך ניטור ריווי החמצן, למשך מספר דקות. יש להגיע לרמת ריווי חמצן גבוהה ככל האפשר. לרוב עדיף לאפשר נשימה ספונטנית של חמצן ולא להנשים באמבו לפני אינטובציה כדי שלא ננפח את הקיבה (פעולה שתגדיל את סכנת האספירציה). זאת כמובן, כל עוד נשמרת סטורציה תקינה והפצוע נושם כיאות.\n6.  יבוצע רק ניסיון אחד להחדרת מנתב אוויר. אם הפצוע פולט אותו יש להעריך מחדש את הצורך בנתיב אוויר דפיניטיבי. אין לבצע ניסיון נוסף להחדרת מנתב אוויר, וזאת כדי להימנע מהקאה ואספירציה.\nבמידה וניתנו תרופות אינדוקציה לאינטובציה, ניתן להחדיר מנתב אוויר לאחר אובדן התגובה לכאב.\n\nקיבוע הצוואר (MICI: Manual Inline Cervical Immobilization):\n\nבכל טכניקות ההשתלטות על דרכי האוויר, נגרמת תנועה מסוימת של עמוד השדרה (עמ”ש) הצווארי. טכניקת השמירה על עמוד השדרה הצווארי (MICI) היא שיטה יעילה למניעת נזק נוירולוגי במקרים בהם יש חשד לפגיעה בעמש”צ.\nבחבלה חודרת לצוואר, הסיכוי להחמרת הנזק הנוירולוגי ע”י מניפולציה של הצוואר קטנה על כן לא נניח צווארון בחבלה חודרת ( ראה פרק פגיעות אורטופדיות).\nשמירה על עמוד השדרה הצווארי תהיה תפקידו של אחד מאנשי הצוות מתחילת הטיפול בפצוע, במשך כל שלבי האינטובציה ועד לקיבוע הצוואר באמצעות צווארון תקני. ***************תמונה\n\n\nתמונה 4 – טכניקת ביצוע קיבוע הצוואר\n\nביצוע האינטובציה:\n\nבניסיון הראשון מומלץ מאוד להשתמש בבוג’י. בניסיון שני חובה להשתמש בבוג’י.\n\nהבוג’י הינו ה visual stylet (גייד) הנמצא בשימוש הרחב ביותר כיום, משחק תפקיד חשוב ומרכזי בפרוטוקולים של נתיב אוויר של ארגוני רפואה דחופה רבים בארץ ובעולם.\nהחלקת המכוון לאורך קנה הנשימה יוצרת הרעדות עדינות (בעת מפגש קצה המכוון עם טבעות הקנה).\nשימוש בבוג’י נקשר לשיעור הצלחה גבוה ( מעל 90%) גם באינטובציות אשר הוגדרו כקשות. ללא שימוש בבוג’י, שיעור ההצלחה באינטובציה ראשונה נמוך מאוד (מתחת ל-50%).\n\nבעת שימוש בבוג’י, אין להכניס מכוון (guide) לתוך הטובוס.\nאם למרות הסכנות בחרנו לבצע אינטובציה ללא בוג’י, יש לשמן את המכוון, לוודא שאינו בולט דיסטלית, ולכופף את הקצה הפרוקסימלי שלו.\nסדציה תינתן לכל פצוע עם GCS חמש ומעלה! אין טעם או רווח במתן תרופות אינדוקציה לפצוע עם GCS מתחת ל-5 אלא אם קיימת נעילת לסתות.\nבפצוע מחוסר הכרה ללא החזר הקאה (gag reflex) שקיבל את ה-AW, אין צורך בתרופות הרדמה לפני הניסיון הראשון של האינטובציה, אפילו אם נושם ספונטנית. יש לבצע ניסיון אינטובציה בעדינות, ואם יש התנגדות - לתת אינדוקציה.\nשילוב הבחירה לאינדוקציה בצה”ל הוא מתן של Ketamine יחד עם Mizadolam.\nהמינון המומלץ של Ketamine במתן לוריד הוא 3-4 מ”ג לק”ג. קל יותר לזכור “חצי אמפולה” (250 מ”ג = 5 סמ”ק באמפולה בריכוז 50 מ”ג בסמ”ק, מינון המתאים לפצוע במשקל כ- 70 ק”ג). התחלת הפעולה הסדטיבית של הקטמין במתן לוריד נצפית רק לאחר 1-2 דק’, ויש לחכות תוך המשך ביצוע חמצון מקדים.\nיש להוסיף דורמיקום (Midazolam) במינון 5 מ”ג בעת האינדוקציה. מינון אחזקה יהיה 1-1.5 מ”ג כל 15 דקות.\nמשך הפעולה של הקטמין הוא 10-30 דק’, ולכן לפצוע המונשם יש לחזור ולתת בולוסים של 25-50 מ”ג כל 15 דקות.\nאחד היתרונות הבולטים של הקטמין בשימוש קדם בית-החולים היא האפשרות למתן IM (במינון של 8 מ”ג/ק”ג או “אמפולה ורבע”). במתן תוך שרירי יש לצפות להתחלת הפעולה לאחר 5-8 דק’. לציין כי מדובר באילוץ ונעדיף להשיג גישה למחזור הדם ( תוך חתירה מוקדמת לגישה תוך גרמית במידת הצורך).\nבהלם עמוק יש להפחית בחצי את המינון של תרופות האינדוקציה (קטמין ומידזולם)\nבעת הכנסת הלרינגוסקופ יש לדחוק את הלשון שמאלה, ולשאוף להרים את האפיגלוטיס על מנת לחשוף את מיתרי הקול. לעיתים ה-view לא יהיה מיטבי ובמצבים אלו מומלץ להשתמש בתמרון BURP.***********תמונה\nניתן לעיתים לשפר את הויזואליזציה של מיתרי הקול ע”י הזזת הגרון לאחור, למעלה וימינה של הפצוע (BURP). תמרון זה מבוצע בעזרת החובש המבצע תמרון ע”ש ‘סליק’ בידו האחת (לוחץ על הקריקואיד לסגור את הוושט), ועל סחוס התירואיד בכיוון הרצוי בידו השנייה. מומלץ שהמט”ב יבצע את ה סליק/ BURP בעצמו תוך כדי לרינגוסקופיה ואז יחליף עם החובש את האחיזה.\nעומק ההחדרה המומלץ יהיה עד לעומק 23 ס”מ בקו השיניים העליונות (או זווית הפה) למבוגר. באשה יש להחדיר עד לעומק 21 ס”מ בלבד. החדרה עמוקה מדי תגרום להנשמה של ריאה אחת (‘One lung intubation’). ******** תמונה .\nתיאור סכמטי של שלבים בביצוע אינטובציה ********* תמונה\n\nשימוש בוידאו לרינגוסקופ:\n\n***** תמונה\nכיום מס’ מכשירי וידאו לרינגוסקופ המאושרים על ידי חיל הרפואה ביחידות שונות. שימוש בוידאו לרינגוסקופ יתבצע רק ביחידות בהן האמצעי מאושר. ההתוויות לשימוש בוידאו לרינגוסקופ זהות ללרינגוסקופיה ישירה והן על פי שיקול דעת המטפל ( האם לבצע לרינגוסקופיה ישירה או להתחיל עם וידאו). בכל מיקרה, בניסיון שני עם וידאו ( כמו בלרינגוסקופיה ישירה) יש לעשות שימוש בבוג’י.\n\nפעולות לאחר ביצוע האינטובציה:\n\nלאחר ביצוע אינטובציה הפצוע יש לשקול חיבור למנשם ( במקרים בהם משך הפינוי ארוך), בהעדר מנשם – יונשם באמבו. אין להשאיר פצוע עם טובוס ללא הנשמה.\nישנה רק דרך אחת אובייקטיבית לוודא מיקום טובוס: קריאה אחידה של End-tidal CO2 למשך שלוש הנשמות רצופות. זאת בעדיפות באמצעות קפנומטר כמותי ובהיעדרו גלאי פחמן דו חמצני כימי חד פעמי.\nאמצעים משלימים ונסיבתיים הינם:\n\nראייה של הטובוס עובר דרך מיתרי הקול\nהאזנה בשלוש הנשמות- מעל האפיגסטריום, אקסילה שמאל ואקסילה ימין. אם נשמעת כניסת אוויר לקיבה יש להפסיק את ההנשמה.\nFogging - הצטברות אדי מים בטובוס.\nקריאה רצופה של pulse oximetry.\n\nכאשר אנו מקבלים לידנו פצוע עם טובוס, השלב הראשון בטיפול (שלב ה- A), יהיה וידוא מיקום הטובוס, מתוך גישה של “כל טובוס נמצא בוושט עד שלא הוכח אחרת”.\n\nקיבוע:\n\nקיבוע הטובוס למקומו הוא שלב קריטי בטיפול בפצוע. טובוס שלא יקובע כהלכה יישלף! ******,תמונה\n\nדגשים להנשמה:\n\nהנטייה הטבעית בהנשמה באמבו היא להנשים ביתר ולכן יש לבצע בקרה חוזרת ונשנית על קצב ונפח ההנשמה: הנשמה אחת כל 5 שניות (או 10-12 הנשמות בדקה) עד לעליית בית החזה, לשמירה על סטורציה תקינה וערך ETCO2 של 35-40 מ”מ כספית.\n\nבעיות בהנשמה או בחמצון לאחר האינטובציה:\n\nאת הסיבות השכיחות ניתן לסכם תחת הקיצור DOPE : ניתוק של הצנרת או רכיביה / טובוס שאינו במקום (Dislodgement/Displacement), חסימת הטובוס (Obstruction) ע”י הפרשות או כיפוף, חזה-אוויר לא מאובחן (Pneumothorax), או כשל בציוד (Equipment), כגון אמבו/מנשם לא תקין, בלונית לא מנופחת כראוי/מפוצצת, מחסור בחמצן וכו’ .\n\n\n\nCricothyroidotomy(קוניוטומיה)\n\nהתוויות\n\nצורך בנתיב אוויר דפיניטיבי בהערכה חוזרת לאחר 2-3 כישלונות ביצוע אינטובציה (ראה תרשים).\nטראומה לפנים/צוואר עם חסימת נתיב אוויר ומצוקה נשימתית ללא יכולת לבצע אינטובציה. נדגיש כי בסכנה מיידית לנתיב האוויר וסיכויי הצלחה נמוכים באינטובציה ניתן לבצע קוניוטומיה ישירות.\nבמקרה הנדיר של פציעת צוואר עם קנה חשוף ניתן להחדיר טובוס או קוניוטום ישירות אל הקנה.\n\nמגבלות\n\nככלל, לא מבצעים בילדים מתחת לגיל 12 cricothyroidotomy ( ראה פרק ‘ילדים’).\nבשבר של הלרינקס הגורם לעיוות, וכשאין גישה לממברנה הקריקותירואידית לא ניתן לבצע קוניוטומיה, ומסוכן לנסותה. יש לעשות כל מאמץ להימנע מהצורך, כולל רכינת הפצוע לפנים והנשמה במסיכה.\n\nהתוויות לביצוע אלחוש:\n\nאם הפצוע מחוסר הכרה ואינו מגיב לכאב אין צורך באלחוש מקומי.\nאם הפצוע בהכרה ויש קיפוח או התדרדרות נשימתית קרוב לוודאי שלא יהיה זמן לביצוע אלחוש.\nאם הפצוע בהכרה ושומר על סטורציה תקינה, יש לוודא צורך בביצוע נתיב אוויר דפיניטיבי ובייחוד קוניוטומיה, ובמידה ויש צורך, יש להסנין את שדה הניתוח באלחוש מקומי עם לידוקאין.\n\nטכניקות ביצוע:\n\nעל הציוד לקוניוטוטמיה להיות מוכן כבר בזמן הכנת הציוד לאינטובציה.\nביד הלא דומיננטית מייצבים את הלרינקס בין האגודל לאמה וממששים את האנטומיה עם האצבע. ביד השנייה מבצעים חתך אורכי בעור באורך 3-4 ס”מ עד חשיפת הממברנה. מבצעים חתך קטן בממברנה ( רוחבי) באמצעות הסקלפל – יש להקפיד שלא לאבד את הפתח - אין להוציא את הסכין לפני החדרה של כלי אחר במקומו - בעדיפות בוז’י. במידת הצורך ניתן להרחיב את החור באמצעות פאן או עם ידית הסקלפל. במידה והוכנס בוז’י, יש להשחיל על גביו את הקוניוטום (לאחר הוצאת המוליך).\n\n******************************************************************************תמונה של מיקום קוניוטומיה\n\nבהיעדר קוניוטום ייעודי יש להשתמש ב- tube מס’ 6 מקוצר.\nבמידה ולא נעשה שימוש בבוז’י, יש להחדיר את הקוניוטום עם המוליך. לאחר מכן יש לנפח את הבלונית ולקבע.\nנקודות כשל אפשריות:\n\nזיהוי האנטומיה עלול להיות קשה בשמנים ובחבלה לצוואר.\nבמידה ונוציא כלי מהפתח (למשל סקלפל) לפני הכנסה של כלי אחר (למשל בוז’י) השכבות עלולות לנוע אחת על גבי השניה באופן שיגרום לאובדן הקשר עם חלל הקנה.\nאם חתכנו את ה- anterior jugular vein, עלול להיגרם דימום משמעותי, אשר ייעצר בד”כ באמצעות לחץ מקומי.\n\n\n\n\n**************************************************תמונה של קוניוטומיה\nשימוש באמצעי סופראגלוטי\n\nהשימוש באמצעים סופראגלוטיים (SGA- Supraglottic airway) מאושר לשימוש במס’ יחידות מצומצם בצה”ל.\nיש לזכור שעל אף היותו אמצעי ‘פשוט לשימוש’ הוא מצריך היכרות מוקדמת, מיומנות וניסיון בהחדרתו. כמו כן, בשל היותו אמצעי סופראגולטי- הוא אינו אמצעי דפיניטיבי על כל המשתמע מכך: אינו מונע אספירציה ובעל סיכון גבוה יותר ל-displacement במיוחד במתארי טרום בית חולים ואף יותר במתארים בהם פצוע מועבר בין פלטפורמות פינוי שונות.\nאמצעי SGA יכולים להחליף את הקוניוטומיה כאמצעי rescue/ salvage לאחר כשלון בביצוע אינטובציה וכאשר אין יכולת להנשים את הפצוע באמצעות אמבו ומסיכה (ראה אלגוריתם) לפרק זמן קצוב.\n\n********************************************************* תמונה של טכניקה\n\nל-SGA התוויות נגד לשימוש: אי יכולת לבצע פתיחת פה, חסימה מלאה של דרכי האוויר העליונות, ריבוי הפרשות או דמם משמעותי בדרכי הנשימה העליונות , חתך מלא של קנה הנשימה או צורך בהנשמה ממושכת.\nבמקרה של כישלון בהכנסת SGA/ חוסר יכולת לחמצן לאחר SGA יש לבצע הערכה מחודשת. במידה ועדיין קיימת התוויה לנתיב אוויר דפיניטיבי יש להמשיך בביצוע קוניוטומיה.\n\n**************************************************************תמונה 12 נתיב אוויר\n\nתרשים השימוש ב-SGA מהווה המשך לתרשים ניהול נתיב אוויר ביחידות בהן האמצעי מורשה לשימוש.\n\n\nמדידת End Tidal CO2 (ETCO2)\n\nהריכוז החלקי של CO2 באוויר הננשף ניתן למדידה, ומדד זה יכול לשמש לניטור רצוף של הפצועים. בתחילת הנשיפה יוצא ה- dead space בו ריכוז CO2 נמוך מאד. בהמשך מתחיל לצאת הגז האלוואולרי וריכוז ה- CO2 עולה. כאשר תפוקת הלב תקינה – ETCO2 מלמד על מידת האוורור. רמות נמוכות שלו יהיו ביטוי להנשמת יתר, ורמות גבוהות ילמדו על הצורך בהגדלת קצב ההנשמה. השימוש העיקרי בניטור ETCO2 בשטח הוא וידוא מקום הטובוס: קריאה רציפה של ETCO2 מלמדת כי הטובוס נמצא בקנה (יש לשים לב כי עדיין תיתכן one lung intubation). כשהטובוס נמצא בוושט תיתכן קריאה נמוכה למשך מס’ הנשמות ואז תרד לאפס. לכן, כאשר אין קריאה והמכשיר תקין ומחובר כהלכה תיתכנה מספר אפשרויות: 1. הטובוס בוושט. 2. הטובוס נסתם. 3. אין תפודת לב או תפוקת לב נמוכה- כלומר: הלם עמוק, דום לב או חזה אוויר בלחץ.\nניטור רצוף מאפשר מעקב אחר תקינות מערכת ההנשמה: ירידה פתאומית תהיה ביטוי ליציאת הטובוס, נתק בצנרת ,דלף משמעותי או קריסה המודינמית. הנשמת יתר תבוא לידי ביטוי בירידה הדרגתית ( בעוד שהנשמת חסר- היפו וונטילציה תתבטא בעליה הדרגתית). לסיכום: יש לחבר כל פצוע מונשם לקפנומטר/קפנוגרף, שבראש ובראשונה ישמש לווידוא מיקום הטובוס וניטור רצוף של תקינות מערכת ההנשמה. כמו כן, יוכל לסייע במניעת היפרוונטילציה קשה אשר עלולה להיות תוצאת ההנשמה.\n\nניקוז קיבה באמצעות זונדה:\n\nהכנסת זונדה צריכה להתבצע בסקר שניוני לכל פצוע מונשם עם משך פינוי ממושך ( ראה פרק PFC/ סקר שניוני). המטרה העיקרית של הזונדה היא מניעת הרחבת הקיבה (acute gastric dilatation) שעלולה לגרום להפרעות בנשימה והשפעות המודינמיות לא רצויות, כמו גם לעודד הקאות ולסכן באספירציה. ככלל, הכנסת זונדה אינה פעולה מצילת חיים ויש להכניס זונדה רק אם יש לכך זמן, והפעולה קלה ומתבצעת בצורה חלקה. בצה”ל, זונדה תוחדר דרך הפה (ישירות, או דרך מנתב אוויר אם הוכנס) בזמן המתנה לפינוי או תוך כדי תנועה, כאשר סיימנו לבצע פעולות חיוניות אחרות. לאחר הכנסת זונדה רצוי לבצע שאיבה על מנת להגדיל את האפקטיביות של ריקון הקיבה. בהקשר זה נזכיר כי פציעת בטן לכשעצמה, בפצוע שאינו מונשם, אינה מהווה התוויה להחדרת זונדה.\n\nאינטובציה בילדים ופעוטות:\n\nאינטובציה בילדים ופעוטות:\n\nהתאמת גודל הטובוס על פי הנוסחא [גיל חלקי 4, ועוד 4 (בשנים)], או לפי רוחב אצבע 5 של הילד.\nמינון התרופות יקבע בעדיפות על פי סרגל החייאה (Breslow). במידה ואינו זמין, לצורך אינדוקציה יש להשתמש במינונים של קטמין 2-3 מ”ג לק”ג IV, דורמיקום (Midazolam) 0.1 מ”ג לק”ג IV עד מינון מקסימלי של 5 מ”ג. כך, תינוק במשקל 10 קילוגרם יקבל 20 מ”ג קטמין ו0.5 מ”ג דורמיקום.\nיש להקפיד להכניס את הטובוס כ2-3 ס”מ מעבר למיתרי הקול - לא פחות ולא יותר. ניתן להעריך את עומק הטובוס הצפוי לפי הנוסחה “גודל טובוס כפול 3”, אך יש לוודא את המיקום ע”י ההסתכלות הישירה (מעבר מיתרי הקול והמצאות הבלונית מתחת למיתרים)\nלפירוט נוסף ראה פרק “ילדים”.\n\n\nדגשים לסיכום:\n\nבהערכת נתיב האוויר של הפצוע עלינו לשאול מס’ שאלות: ראשית האם הפצוע זקוק לסיוע בשמירה על נתיב אוויר פתוח? האם הוא זקוק לנתיב אוויר דפיניטיבי? והאם הפעולה צריכה להתבצע כעת?\nהאינטובציה היא “הפקה” שיש להתכונן לקראתה היטב!\nלעולם לא תבוצע אינטובציה ע”י רופא או פאראמדיק לבד!\nחמצון ( פרה-אוקסיגנציה) היא שלב חשוב ביותר לפני ביצוע האינטובציה.\nשיטת האינטובציה המאושרת בצה”ל היא Orotracheal intubation. אין מקום לטכניקות אחרות ובפרט ל -Face to face intubation.\nשילוב תרופות הבחירה לאינדוקציה לקראת אינטובציה הינו Ketamine ו-Midazolam. יש להמתין עד להשפעת התרופה ( בהתאם לדרך המתן) ובינתיים לחמצן.\nיש לשים לב לתנאים הסביבתיים בהם מתבצעת האינטובציה- ביצוע הפעולה ישירות תחת השמש עלול לפגוע בview ( בלרינגוסקופיה ישירה וכן בשימוש בוידאו- לרינגוסקופ). כך בעדיפות לבצע את הפעולה בתוך כלי פינוי או אפילו מתחת לשמיכת הצלה.\n\nבמקרה של חבלת פנים עם פגיעה בנתיב האוויר השכבה על הגב של הפצוע עלולה לגרום לאובדן מיידי של נתיב האויר. אין להשכיב פצוע עם חבלת פנים ש”מתעקש” לשבת, ויש לפנותו בישיבה!\nקיבוע הטובוס למקומו הוא שלב קריטי בטיפול בפצוע. טובוס שלא קובע כהלכה דינו להישלף!\nיש לחבר כל פצוע מונשם לקפנוגרף/מטר או גלאי CO2 חד פעמי תמיד ומייד ולנטר ETCO2."
  },
  {
    "objectID": "airway.html#סיכום",
    "href": "airway.html#סיכום",
    "title": "3  ניהול נתיב אוויר",
    "section": "סיכום",
    "text": "סיכום\nטיפול דפיניטיבי בנתיב אוויר יבוצע רק במקרים בהם קיימת עדות קלינית לחסימת נתיב אוויר, לאחר מיצוי האופציות השמרניות, ותוך הימנעות אקטיבית מביצוע פרוצדורות בפצועים נושמים עם ערכי סטורציה מספקים . על מנת להצליח בניהול נתיב אוויר יש לשמור על מיומנות גבוהה ( ע”י ביצוע שמירת כשירות) ולבצע את הפעולה על פי הטכניקה המפורטת בפרק."
  },
  {
    "objectID": "chest.html#עיקרי-העדכונים",
    "href": "chest.html#עיקרי-העדכונים",
    "title": "4  הגישה לפציעות חזה",
    "section": "עיקרי העדכונים:",
    "text": "עיקרי העדכונים:\n\n19.5.22\n\nעדכון הגדרת שוק עמוק- כך שתואמת להגדרת שוק עמוק בפרק החייאת בקרת נזקים בשדה.\nהעשרה בחמצן לכל פצוע עם פגיעת חזה משמעותית או טכיפניאה (ללא קשר לסטורציה)\n\n24.1.2021:\n\nעדכון הפרוטוקול – אינדיקציות לניקור וניקוז חזה.\nקבלת החלטות על בסיס מדדים נמדדים\nהגבלת מספר ניסיונות ניקור חזה (needle application)\n\n1.2022\n\nעדכון מיקום חליפי נוסף לביצוע ניקור חזה- אפשרות לביצוע במרווח בין צלעי 5 (במיקום הזהה לנקז)\nעדכון מבנה הפרק\nדגשים להתקנת נקז חזה כולל מס’ ניסיונות"
  },
  {
    "objectID": "chest.html#מבוא",
    "href": "chest.html#מבוא",
    "title": "4  הגישה לפציעות חזה",
    "section": "מבוא",
    "text": "מבוא\nפציעות חזה כרוכות בתחלואה ובתמותה משמעותיות. עם זאת, ניתן למנוע חלק משמעותי מהתמותה הזו ע”י זיהוי מהיר וטיפול יעיל בפציעה בשטח.\nבית החזה בנוי מכלוב גרמי, המשתרע מהטבור ועד לבסיס הצוואר (מלפנים ומאחור), ומגן על מספר רב של איברים חיוניים לרבות הלב, הריאות וכלי הדם הגדולים, שפגיעה בהם טומנת בחובה סיכון גבוה לתמותה מיידית או מאוחרת. במתאר טרום בית החולים- ברוב רובן של פציעות החזה מסכנות החיים ניתן לטפל בניקוז של בית החזה במחט (להלן “ניקור חזה”) או באמצעות החדרת נקז, זאת לצד העשרה בחמצן והחזר נפח באמצעות מוצרי דם על פי הצורך. רק מיעוט מפציעות החזה מחייבות טיפול כירורגי דפיניטיבי בחדר ניתוח (פחות מ 10% מהחבלות הכהות ו 15-30% מהחבלות החודרות).\nחזה אוויר בלחץ היא פגיעת החזה מסכנת החיים הראשונה אותה עלינו לשלול. המדובר במנגנון פציעה אשר מייצר שסתום חד כיווני המוביל להצטברות אוויר בבית החזה, בין קרומי הפלאורה, מבלי יכולת לצאת, מה שמוביל לתמט של הריאה ולבסוף לדחיקת המדיאסטינום אל הכיוון הנגדי ולירידה בהחזר הורידי אל הלב. דבר זה מוביל למצב הלם (המכונה שוק חסימתי –obstructive). חזה אוויר בלחץ הינו אבחנה קלינית, שילוב של סימני פגיעת חזה לצד קיפוח נשימתי והמודינמי. הטיפול המרכזי בפציעה זו הוא ניקוז הלחץ- תחילה ע”י ניקור חזה במחט ובהמשך (לרוב בבית החולים) ע”י התקנת נקז חזה. פציעות חזה מסכנות חיים נוספות: - חזה דם מסיבי- מוגדר מסורתית ע”י איבוד של כליטר וחצי או שליש מנפח הדם אל חלל בית החזה. מאפיין בעיקר פגיעות חודרות בכלים גדולים בחזה. הטיפול המרכזי: ניקוז חזה לצד עירוי של מוצרי דם (בהמשך ידרש לעיתים טיפול ניתוחי). - חזה אוויר פתוח “שואב”- נגרם מחבלה משמעותית לדופן בית החזה אשר גורמת ליצירת פצע יונק דרכו נכנס אוויר מבחוץ (במקום שיכנס דרך קנה הנשימה). הדבר מוביל לפגיעה באוורור ולהיפוקסיה משמעותית. הטיפול- כיסוי לא אוטם של הפצע (3 צדדים) ובהמשך התקנת נקז חזה. - טמפונדה לבבית- נגרמת כתוצאה מהצטברות נוזל בחלל הפריקרדיאלי דבר אשר מוביל לירידה בתפוקה הלבבית משנית לירידה במילוי הלבבי. הטיפול יתבסס על העלאת Preload ויתכן שניקוז בבית החולים.\n\n\n\n\n\n\nאבחנת חזה אוויר בלחץ\n\n\n\nחשוב לזכור שאת הטריאדה ‘הקלאסית’ המתארת את הפגיעה (קולות לב מרוחקים, גודש ורידי צוואר ושוק) נדיר מאוד לזהות בשטח ועיקר הטיפול בטרום בית חולים מתרכז בטיפול בשוק- קרי, רסוסיטציה על פי פרוטוקול החייאת בקרת נזקים בשדה.\n\n\nחשוב להדגיש כי אין צורך בזיהוי ודאי של סוג הפגיעה בשטח ועל פי העיקרון של ‘מטפלים במה שהורג קודם’- הטיפול בפגיעות חזה מסכנות חיים הינו גנרי ועיקרו: העשרה בחמצן, ניקוז חזה והחייאת מוצרי דם (ראה פרוטקול מפורט).\nפציעות חזה נוספות אשר ראוי להזכיר: - קונטוזיה ריאתית- משנית לרוב לחבלה קהה משמעותית לבית החזה. דם ונוזלים אחרים אשר מצטברים ברקמת הריאה ומפריעים לאוורור וגורמים להיפוקסיה. חבלה זו יכולה להתפתח בהדרגתיות לאורך זמן עד ל 48-72 שעות ועיקר הטיפול בטרום בית החולים מתרכז בהעשרה בחמצן ואנלגזיה על פי רמת הכאב. ניקוז חזה אינו חלק מהטיפול. - חזה אוויר/דם ‘פשוט’- כזה אשר אינו מלווה במנגנון חזה אוויר בלחץ או באיבוד דם מסיבי לחלל בית החזה ועל כן לרוב מזוהה רק בבית החולים (בצילום החזה או ב CT) ומטופל דפיניטיבית בבית החולים ע”י התקנת נקז חזה במקרים בהם היקפו רחב או הפצוע סימפטומטי. - Flail Chest – מצב הנוצר מריבוי שברים בצלעות סמוכות (למעלה משני שברים, בכל אחת משתי צלעות סמוכות או יותר) ומאופיין בקושי בנשימה הנגרם מכאב וכן מקטע ריאתי בו מתקיימת “נשימה פרדוקסית”. פגיעה זו תלווה לעיתים קרובות בקונטוזיה ריאתית. הטיפול העיקרי בשטח מתבסס על העשרה בחמצן וטיפול בכאב. - קונטוזיה לבבית – משנית לחבלה קהה לבית החזה, ואחת הסיבות המובילות למוות מיידי או מוקדם מחבלות מסוג זה. קונטוזיה לבבית עלולה לגרום להפרעות קצב קטלניות ובשל כך מחייבת ניטור בבית החולים, ללא אפשרות ממשית לאבחן או לטפל במתאר טרום בית חולים.\nשכיחות ואופי פציעות החזה משתנים בהתאם לעצימות העימות, לכלי הנשק המשמשים את הצדדים ולמיגון האישי של הלוחמים. בצה”ל, במלחמת לבנון השנייה פציעות חזה היוו 11% מכלל הפציעות, ואחוז פציעות חזה בקרב חללים עמד על 70%. במבצע “עופרת יצוקה” נצפתה ירידה משמעותית בשכיחות פציעות חזה (פציעות חזה היוו 7% מכלל הפציעות), ואת הירידה הזאת ניתן לשייך לשימוש במיגון קראמי. עם זאת, למרות הירידה בשכיחות, פציעה זו עדיין גרמה לתמותה משמעותית: 30% מהחללים סבלו מפגיעות חזה.\nמטרת פרק זה היא לשפר את ההכרות של המטפלים עם פגיעות החזה, ואת יכולות האבחנה והטיפול בהן."
  },
  {
    "objectID": "chest.html#פרוטוקול-הגישה-לפציעות-חזה-בשדה",
    "href": "chest.html#פרוטוקול-הגישה-לפציעות-חזה-בשדה",
    "title": "4  הגישה לפציעות חזה",
    "section": "פרוטוקול הגישה לפציעות חזה בשדה",
    "text": "פרוטוקול הגישה לפציעות חזה בשדה\n**************תרשים"
  },
  {
    "objectID": "chest.html#ביאור-הפרוטוקול",
    "href": "chest.html#ביאור-הפרוטוקול",
    "title": "4  הגישה לפציעות חזה",
    "section": "ביאור הפרוטוקול",
    "text": "ביאור הפרוטוקול\n\n1. דגשים מרכזיים לפרוטוקול\n\nבהגדרת פציעות חזה נכללות פציעות מקו הטבור ועד לבסיס הצוואר (הן מלפנים והן מאחור).\nבטיפול בפציעות בית חזה יש להתמקד בזיהוי בעיות מסכנות חיים באופן מידי, אשר גורמות למוות בר מניעה (כגון חזה-אויר בלחץ), ולטפל בהן במהירות.\nבפציעות חזה משולבות במתאר בית החולים שוק עמוק (על פי ההגדרה המופיעה בפרק החייאת בקרת נזקים בשדה - RDCR) יכול לנבוע מאיבוד דם ועל כן במקרה של פציעת חזה המלווה בשוק- במקביל לטיפול בפציעת החזה נטפל במוצרי דם על פי אגרת בקרת נזקים בשדה.\nיש לתת העשרה בחמצן בריכוז הגבוה ביותר לכל פצוע עם פגיעת חזה משמעותית.\nניקור חזה במכשיר ייעודי (Vygon / Tpak) הידוע גם בכינוי NA-Needle Application יתבצע במקרים של חשד להפרעה המודינמית על רקע חזה אוויר בלחץ.\nניתן לחזור על פעולת ניקור החזה פעם נוספת רק אם לאחר הפעם הראשונה נצפה שיפור במצב הפצוע (המתבטא המודינמית בירידת הדופק/ עליה בלחץ הדם או שיפור במצב ההכרה)\nבמידה ולאחר ניקור החזה ומתן הנפח לא נצפה שיפור במצב הפצוע יש לבצע הערכה מחדש- האם מצב הפצוע נובע מתהליך בין הפלאורות? במידה וכן יש להכניס נקז חזה.\n\n\n\n2. זיהוי הפגיעה בשטח\nיש להתייחס לפצוע כפצוע חזה בכל מקרה של חבלה חודרת מקו הצוואר ועד קו הטבור, מלפנים ומאחור, כולל בתי שחי וכתפיים. כמו-כן, חשד לפגיעת חזה צריך לעלות במקרים של חבלה קהה משמעותית לאזור החזה, וכן במקרים של פגיעות הדף, פגיעות מעיכה של החזה ופגיעות צלילה. חזה אוויר, עלול לקרות כסיבוך של טיפול רפואי, למשל בארוטראומה כתוצאה מהנשמה בלחץ חיובי, או במהלך פעולה פולשנית בצוואר, כדוגמת קוניוטומיה, החדרת עירוי לוריד הג’וגולארי החיצוני או נסיון החדרת וריד מרכזי לוריד התת-בריחי או הוריד הג’וגולארי הפנימי.\nפרט לאנמנזה וזיהוי החבלה, תלונות של קוצר נשימה הינן שכיחות בפגיעת חזה, ותמונה של מצוקה נשימתית עד כדי כחלון ו”רעב לחמצן” עשויות להיות בולטות לעין. בנוסף בהתאם לאופי הפגיעה ניתן למצוא סימני הלם (עליה בדופק, ירידה בל”ד וסימני הלם אחרים) עד לסימני הלם עמוק בהתאם לכמות הדם אותה הפצוע יאבד. במהלך הבדיקה הגופנית חיוני לבצע הפשטה של הפצוע, ולבצע את הבדיקה תוך שימוש במקור אור. יש לחפש פציעות חודרות ( במתאר טרום בית חולים קשה לקבוע מה “כניסה” ומה פצע “יציאה”)., חבלות נראות לעין ושינוי בצורה של בית החזה. האזנה לבית החזה יכולה לתרום אך מאתגרת במתאר טרום בית החולים ודורשת מיומנות. האזנה תתבצע דו-צדדית בבתי שחי ובגב, מבלי לעכב את ביצוע הסקר הראשוני או סקר ההחייאה. חשוב לזכור כי פגיעת חזה, במיוחד באזור התחתון (מתחת לקו הפטמות), עלולה להיות מלווה גם בפגיעה באיברי הבטן, עם כל המשמעויות לכך וגם להיפך - כל פציעה מעל לגובה הטבור תיחשב כפציעת חזה עד שהוכח אחרת.\nחשוב למדוד ולתעד רוויון חמצן (סטורציה) בכל נפגע חזה. ערכי רוויון החמצן ישמשו אותנו בקבלת החלטות טיפוליות וקביעת קדימות הפינוי.\n\n\n3. הטיפול בשטח\nיש חשיבות גבוהה לזיהוי פגיעות מסכנות חיים, טיפול מהיר (שמורכב מניקור ו/או ניקוז חזה בהתאם לצורך, החייאת בקרת נזקים לפי התוויה וטיפול תומך הולם) ופינוי מתאים.\n\n1. ניקור וניקור חזה\nפצוע חזה שסובל מעלייה בלחץ בתוך חלל בית החזה (בין אם כתוצאה מחזה אויר בלחץ או מחזה דם מאסיבי), זקוק לניקוז חזה באמצעות החדרת נקז חזה בין צלעות 4-5 בין הקו האקסילרי הקדמי והאמצעי, המחובר לשסתום חד כיווני. עם זאת, ניקוז חזה היא פעולה פולשנית, בעלת סיבוכים וסיכונים, מעכבת פינוי ומצריכה מיומנות. ניקור חזה במחט היא פעולה פשוטה ומהירה יותר שמטרתה לשחרר באופן זמני לחץ חיובי בבית החזה.\nבעשור האחרון, לאור עדויות שהצטברו על כישלון בביצוע ניקור חזה בשימוש במחטים קצרות (50% הצלחה בביצוע ניקור חזה עם מחט של 5 ס”מ לעומת &gt;90% הצלחה תוך שימוש במחט של 8 ס”מ), עודכנו ההמלצות ב ATLS לשימוש במחטים ארוכות יותר של לפחות 8 ס”מ (כפי שצה”ל נוהג מזה זמן רב בשימוש ב Vygon). כמו כן, במהדורת הALTS האחרונה (10th), עודכנה גם ההמלצה לביצוע הניקור במיקום חליפי נוסף- בין צלעות 4-5 (במיקום הזהה למיקום נקז החזה). על כן, ניתן לבצע את פעול הניקור בשני אתרים: - בין צלעות 2-3, מיד קלוויקולרי (ולטרלית לקוו פטמות), מעל לצלע 3 - בין צלעות 4-5, בין קוו מיד אקסילרי לאנטריור אקסילרי, מעל לצלע 5\nלאחר חיטוי מקומי, החדרת המחט תתבצע מעל לצלע ובזווית של 90 מעלות לבית החזה. בשימוש ב-Vygon יש לבצע חתך על העור עם סקלפל טרם החדרת המחט. המחט תוחדר עד המגרעת (ב-Tpak יש להחזיק אותה במקום במשך 5-10 שניות) ולאחר מכן יש לשלוף את המחט ולהשאיר את הקתטר במקום.\nניקור חזה במחט מתבצע במקרה של חזה אוויר בלחץ כדי להקל בעיקר על התסמינים ההמודינמיים, אולם הוא מביא לרוב תועלת זמנית בלבד ונושאת בחובה סיכונים גם כן. לכן, חשוב להבין היטב מתי עלינו לבצע ניקור/ניקוז חזה ללא היסוס, ומתי עלינו לעקוב, לתת טיפולים אחרים ולפנות את הפצוע במטרה שהטיפול הדפיניטיבי יינתן בדרג רפואי מתקדם יותר.\n**********תמונה\nתמונה מס’ 1: מחט Vygon\n**********8תמונה\nתמונה מס’ 2: מחט Tpak\n\n\nהתוויות לביצוע ניקור/ניקוז חזה\n\nפציעת חזה מלווה בהלם עמוק\n\nהלם עמוק בפצוע חזה יכול להיגרם כתוצאה מאיבוד דם (הלם היפוולמי), כתוצאה מעלייה בלחץ בבית החזה וירידה בהחזר הורידי (הלם חסימתי), או משילוב של השניים. בפצוע חזה עם סימני הלם עמוק (על פי ההגדרה בפרק RDCR) עלינו לשלול מקור אחר לדמם, ולעצרו במידת האפשר. בהיעדר דמם אחר שיכול להסביר את ההלם העמוק, יש מקום לחשוד בחזה אוויר בלחץ או ב-Massive hemothorax. חזה אוויר בלחץ המתבטא בהלם עמוק הינו מצב מסכן חיים באופן מידי וישנה חשיבות למתן טיפול מהיר להפחתת הלחץ. לכן, בפצוע חזה עם סימני הלם עמוק, יש לבצע ניקור חזה (ב Vygon או Tpak ) – קודם בצד הפגוע, ודו-צדדית במידת הצורך (לדוגמא כאשר לא ברור באיזה צד הפגיעה). אחוזי הכשלון בביצוע ניקור חזה אינם מבוטלים ומשתנים כתלות במחט שעושים בה שימוש ובמיומנות של המטפל. כישלונות נובעים לרוב מהחדרה לא מספיק עמוקה של המחט או החדרתה בזווית ( יש להקפיד על החדרה בצורה אנכית, 90 מעלות לבית החזה). על כן, יש להקפיד על שימוש במחטים המאושרות בצה”ל להתוויה זו (Vygon או T-pak). חשוב לזכור כי עקב נטיית הקתטר להיחסם ע”י קרישי דם או לעבור כיפוף שימנע את המשך פעולתו, הפעולה נותנת פתרון להצטברות לחץ בחלל בית החזה לזמן קצוב בלבד. לאחר ניקור חזה מקובל להתקין נקז חזה, אולם לרוב אין צורך לעשות זאת בטרום בית-החולים, אלא ניתן לבצע זאת בתנאים טובים יותר בבית החולים. לכן, לאחר ביצוע ניקור חזה במחט והתחלת טיפול במוצרי דם בהתאם לפרק “החייאת בקרת נזקים בשדה”, יש להעריך את המצב ההמודינמי של הפצוע כעבור כ- 5 דקות.\nשיפור לאחר ניקור חזה מוגדר כשיפור המודינמי- עליית לחץ דם, ירידה בדופק, שיפור במצב ההכרה.\nבמידה ולא הופיע שיפור לאחר ניקור והחייאת נפח והפצוע עדיין בהלם עמוק, אין ככה”נ טעם בניקור נוסף ויש לבצע ניקוז חזה.\nבפצוע שהשתפר לאחר ניקור של בית החזה והתדרדר שוב, ניתן לבצע ניקור חוזר. במידה ומרחק הנסיעה לבית החולים בשלב זה הוא מעל ל-15 דקות, יש לבצע גם ניקוז של בית החזה. 2. פציעת חזה עם רוויון חמצן נמוך מ- 85%למרות טיפול מיטבי תומך\nבמתאר טרום בית החולים יש להתמקד בטיפול במצבים הגורמים למוות בר מניעה. בפציעות חזה עיקר המוות בר המניעה הוא כתוצאה מחזה אוויר בלחץ. יחד עם זאת ישנם מצבים של הצטברות אוויר/דם רב בחלל הפלאורלי אשר לא מייצרים לחץ שגורר הלם אך פוגעים משמעותית בחמצון. בערכי רוויון חמצן נמוכים, עקומת הדיסוציאציה בין המוגלובין-לחמצן היא תלולה והדרדרות הפצוע יכולה להיות מהירה. על כן, נדרש להגדיר סף תחתון שמחייב ניקוז בטרום בית החולים. ניקוז חזה במצבים כאלו עשוי לשפר את מצבו של הפצוע במידה והסיבה לבעיית האוורור היא הצטברות האוויר/הדם בחלל הפלאורלי, אך לא תסייע לפצוע עם פגיעה אחרת כגון קונטוזיה ריאתית. יש לזכור כי לפצועים אלו ביצוע ניקור חזה לא יסייע. לאחר כינוס ועדת מומחים, הוחלט כי הסף לניקוז חזה בנוכחות פציעת חזה יעמוד על רוויון חמצן של 85%.\nאם כן, בפצוע חזה, אשר אינו סובל מבעיה בנתיב אוויר ,עם רוויון חמצן מתחת 85% למרות טיפול מיטבי תומך (חמצן באם קיים, ניהול נתיב אוויר בהתאם לפרק “נתיב האוויר – הערכה וטיפול” וכן טיפול בכאב על פי התוויה) יש להתקין נקז חזה. אין מקום לביצוע ניקור חזה. לאחר הניקוז יש להקפיד על חבישה של פציעות חודרות בבית החזה, על מנת לאפשר ניקוז חד כיווני.\n\nאובדן סימני חיים תוך כדי טיפול\n\nאובדן סימני חיים בשטח יכול להיות ביטוי לחזה-אויר בלחץ או חזה דם מאסיבי. לכן, בכל פצוע חזה שמאבד סימני חיים תוך כדי טיפול יש מקום לבצע ניקור חזה דו-צדדי, מתוך הבנה כי תתכן פגיעה דו-צדדית גם אם יש סימני חבלה בצד אחד בלבד, ומתוך הבנה כי מצבו של הפצוע הנו קשה מאוד והסיכוי להחמיר את מצבו נמוך מאד. הטיפול בפצוע המאבד סימני חיים תוך כדי הטיפול הינו בהתאם לכתוב בפרק “סיום מאמצי החייאה וקביעת מוות בנפגע טראומה”.\n\n\n2. טיפול בהלם עמוק\nהלם עמוק בפגיעת חזה עלול להיגרם כאמור כתוצאה מאובדן דם בכמות רבה, כתוצאה מחזה אוויר בלחץ, או שניהם. במצב של דימום, עם נפח דם ירוד ההשפעה של עליית הלחץ בבית החזה על ההחזר הורידי מועצמת. לכן בכל מקרה של הלם עמוק חשוב לטפל בפצוע בהתאם לפרוטוקול בפרק “החייאת בקרת נזקים בשדה (RDCR)”, לרבות החייאה במוצרי דם ומתן הקסקפרון וכמובן שלילת דימומים פעילים ממקורות אחרים ועצירתם.\n\n\n3. טיפול תומך\nחשוב לזכור כי למתן חמצן ושיכוך כאבים יש משקל משמעותי בטיפול בהיפוקסיה שנגרמת מפגיעות חזה. כל פצוע חזה הסובל מכאב צריך לקבל טיפול אנלגטי מתאים, בהתאם לפרק “הטיפול בכאב בדרג השדה”. בנוסף, לכל פצוע חזה עם פציעה משמעותית או טכיפניאה ניתן העשרה בחמצן בריכוז הגבוה האפשרי. כמו-כן, במידה וניתן, נשתדל לאפשר לפצוע לשבת, כדי לאפשר מכניקת נשימה טובה יותר, ונימנע ככל הניתן מהנשמה בלחץ חיובי שעלולה להחמיר את פציעת החזה.\n\n\n4. חבישה\nחבישה של פצע חודר בבית החזה, במידה ולא בוצע ניקוז, תתבצע מ-3 צדדים בלבד, על מנת להימנע מכליאת אויר בחלל בית החזה. לאחר החדרת נקז חזה יש לבצע חבישה אוטמת ככל הניתן, על מנת לאפשר ניקוז חד כיווני (דרך הנקז בלבד). בכל מקרה, אם יש החמרה של התסמינים הנשימתיים או ההמודינמיים לאחר ביצוע החבישה, יש להסירה באופן מיידי.\n\n\n5. הנשמה בלחץ חיובי\nבהנשמה בלחץ חיובי הסיכון להתפתחות חזה-אויר בלחץ עולה משמעותית. למרות זאת, לאור מורכבות הפעולה והסיכונים הכרוכים בה אין מקום לבצע ניקוז חזה פרופילקטי בצד הפגיעה. בפצוע מונשם יש להגביר עירנות ולנטר את הפצוע באופן תדיר. במקרה של התדרדרות בפצוע המונשם (הופעת סימני הלם או ירידת סטורציה מתחת ל-85%) יש לבצע ניקור חזה, ומיד לאחר מכן ניקוז חזה. בנוסף יש לזכור כי גם בהיעדר חזה אוויר בלחץ, בפצוע בהלם המעבר להנשמה בלחץ חיובי עלול לגרום להתדרדרות המודינמית משמעותית, ויש לטפל בהחזר נפח בהתאם לפרק “החייאת בקרת נזקים בשדה (RDCR)”.\n\n\n6. ניקוז חזה במתארי קיצון מבצעיים\nפצוע חזה שלא עונה על הגדרות המקרים אותם חייבים לנקז באופן מיידי (ראה לעיל) לרוב ניתן וצריך לפנות ללא ביצוע נקז חזה, בהשגחת מטפל בכיר. במצבים נדירים ביותר, בהם בשל תנאי קיצון מבצעיים אשר לא מאפשרים ניטור וליווי על ידי מטפל בכיר וכשמשך הפינוי גדול מ 15 דקות- ישקול המטפל הבכיר ביצוע נקז חזה גם לפצועי חזה שטופלו בניקור חזה בהצלחה.\n\n\nדגשים ו Pitfalls מרכזיים בהתקנת נקז חזה\n\nמיקום: פעמים רבות נמצא עצמנו נמוכים מדי ממה שתכננו על כן חשוב להיעזר בlandmarks האנטומים הקלאסים: קוו פטמות, קוו שיעור תחתון או קוו ‘החזיה’- inframammary fold/creaseבנשים. כמו כן, באם קיימת התלבטות לגבי המיקום, תמיד נעלה מרווח צלעי אחד למעלה (צפאלית).\nחתך: זה לא הזמן לבצע ניתוח זעיר פולשני, החתך צריך לפחות 2-3 ס”מ במקביל לצלעות. חתך קטן יותר יגרום לכך שגם אם נצליח להגיע לחלל הפלאורלי נתקשה להחדיר את הנקז.\nווידוא מיקום והימנעות מ-false route: עם החדירה לחלל הפלאורלי באמצעות המכשיר יש לפתוח את ‘פיית’ המכשיר ולהוציאו כשהוא פתוח (זאת על מנת להרחיב את הפתח בפלאורה וברקמות הרכות). פעולת החדירה לחלל הפלאורלי דורשת הפעלת כח אך יש לוודא כי החדירה עם הפאן אינה עמוקה מדי. לאחר מכן יש להכניס אצבע ולוודא כי המיקום נכון (‘מאחורי הצלעות’- מדיאלית) וכן לפנות קרישים/ הידבקויות. הכנסת האצבע משמשת גם כפעולה טיפולית (finger thoracostomy) וגם כדי לשמש מראה מקום לקראת סיום הפעולה בהחדרת הנקז עצמו.\nהחדרת הנקז: יש להחדיר את הנקז על גבי מכשיר ולהחדירו עד לסימון על גבי הצינור. סימנים שהנקז ממוקם היטב יכול להיות יציאה של דם, תנועה של פלס הדם/ אוויר בצינור תוך כדי נשימה וכן אדים על הצינור בעת נשיפה.\nבמקרה של כישלון בהחדרת הנקז עצמו לחלל הפלאורלי בשני ניסיונות, נסתפק בחבישה לא אוטמת של הפצע (‘3 כיוונים’) ונתקדם בפינוי.\nקיבוע: כמו בכל פעולה פולשנית, יש להקפיד על קיבוע נאות של הנקז. באם הנקז נשלף תוך כדי פינוי ומצבו של הפצוע אינו מתדרדר תחת ניטור מטפל בכיר אין הכרח בעצירת הפינוי להחדרה מחודשת (אלא להניח חבישה לא אוטמת ולהתקדם בפינוי)."
  },
  {
    "objectID": "chest.html#סיכום",
    "href": "chest.html#סיכום",
    "title": "4  הגישה לפציעות חזה",
    "section": "סיכום",
    "text": "סיכום\n\nעלינו לזהות פגיעות חזה שמחייבות ניקור/ניקוז, ולטפל בהן בהקדם.\nהתוויות מרכזיות לניקור חזה: פציעת חזה + סימני שוק או אבדן סימני חיים תו”כ טיפול.\nהתוויות מרכזיות לניקוז חזה: פציעת חזה + שוק + היעדר שיפור לאחר ניקור או בפציעות חזה בליווי דה-סטורציה &lt;85% למרות תמיכה מיטבית בחמצן.\nאין לשכוח כי דמם הוא עדיין הבעיה השכיחה ביותר בשדה הקרב ולרוב הוא המוביל לסימני ההלם. על כן, לטיפול במוצרי דם בפצוע המצוי בשוק לצד פינוי מהיר לבית החולים חשיבות מכרעת בטיפול בפצועי חזה.\nכל פצוע מונשם נמצא בסיכון מוגבר להתפתחות חזה אויר בלחץ, יש לנטר באדיקות ולהגביר עירנות.\nאין צורך לבצע נקז חזה בפצוע ללא סימני הלם עמוק, שאנו מצליחים לשמור על חמצון טוב שלו.\nלטיפול תומך יש חשיבות רבה בטיפול בפגיעות חזה, ויש להוסיף משככי כאבים לכל פצוע הסובל מכאבים, וחמצן לכל פצוע עם רוויון חמצן נמוך מ-94% או כזה המתוכנן לפעולה פולשנית."
  },
  {
    "objectID": "rdcr.html",
    "href": "rdcr.html",
    "title": "5  החייאת בקרת נזקים בשדה",
    "section": "",
    "text": "עיקרי העדכונים:\n\n31/03/2022\n\n\nעדכון הגדרת “שוק עמוק”\n\nחובת מדידת ל”ד- שוק עמוק מוגדר כ ל”ד &lt;90 מ”מ כספית, או היעדר דופק רדיאלי בנוכחות ל”ד שאינו ניתן למדידה, או ירידה במצב הכרה שאינה מוסברת ע”י פג’ ראש או טיפול תרופתי\nדופק &gt;130 לבדו ( בנוכחות ל”ד תקין) אינו נחשב שוק עמוק\nעדכון על הטיפול בילדים ( TXA ונפח)\nתזכורת על כך שאין לעשות שימוש בהגדרות יציב/ לא יציב בטרום בית חולים\n\n\n\n15/11/2021\n\n\nהוספת נספח מתן דם מלא בשדה, הנחיה למט”ב\n\n\n19/07/2021\n\n\nפלסמה נוזל הבחירה במצב של הלם עמוק על רקע כוויות.\n\n\n01/03/2021\n\n\nעדכון אופן הכנת ומתן הפלסמה – העדפה למתן באמצעות שקית העירוי\n\n\n2019\n\n\nניתן לתת TXA בפוש\n\n\n\nהקדמה ורקע\nדימום הינו הגורם השכיח ביותר לתמותה בשדה הקרב ומהווה את הסיבה המובילה למוות בר מניעה. הדמם יכול לנבוע ממקור שהינו לחיץ ברמת השטח, לדוגמה דימום מגפה אשר ניתן לעצור ע”י חוסם עורקים, או ממקור שהינו בלתי לחיץ בשטח, לדוגמה דימום מאיבר בחלל הבטן. במתארים צבאיים כיום, כ- 2/3 ממקרי מוות בר ההצלה הדימום נובעים מפגיעות גו, כלומר במרבית המקרים הדימום אינו ניתן לעצירה בשטח, אלא רק בחדר ניתוח. בפצועים מדממים, ובמיוחד במקרים בהם לא ניתן ללחוץ על מקור הדימום, יש צורך בהחזרת נפח הדם שאבד. בעבר, היו ניתנות כמויות גדולות של נוזל קריסטלואידי כדי להחזיר את הנפח שאבד. אולם, עם השנים הסתבר כי מתן מסיבי של קריסטלואידים עלול לסכן את הפצוע ואף לגרום למותו, עקב החמרת חמצת, הפרעת קרישה והיפותרמיה (ראה פירוט בפרק המלא). לאור זאת פותחה בשנים האחרונות תורת החייאת בקרת נזקים, או Damage Control Resuscitation.\n\nעקרונות התורה\n\nהשגת שליטה על מקור הדימום במהירות האפשרית - ע”י הפעלת לחץ ישיר/ עקיף בשטח או ע”י הגעה מהירה לחדר ניתוח.\nPermissive Hypotension - כדי להימנע מתופעת הלוואי של עודף נוזלים, נחזיר לפצוע רק את הכמות הדרושה לשימור נפח דם מינימלי. יעדי ההחייאה יהיו בראש ובראשונה לחץ דם סיסטולי של 90 מ”מ כספית ומצב הכרה תקין (בפצועים שלא סובלים במקביל מפגיעת ראש ).\nמוצרי דם כעדיפות ראשונה ומובילה מול מתן קריסטלואידים שינתנו רק במקרה ואין יכולת לערות מוצרי דם מאחר והפצוע איבד דם, נעדיף להחזיר לו דם; הנוזל המועדף הינו דם מלא ולאחר מכן ע”פ הסדר הבא:\n\n\nכדוריות דם אדומות ופלזמה ביחס של 1:1.\nפלזמה מיובשת\nקריסטלואידים – יינתנו רק כאשר צפי ההגעה של צוות עם מוצרי דם הינו מעל ל 15 דקות.\n\n\nכדי להימנע מחשיפה מיותרת למוצרי דם, יעדי ההחייאה יהיו גם כאן: לחץ דם סיסטולי של 90 מ”מ כספית ומצב הכרה תקין (בפצועים שלא סובלים מפגיעת ראש במקביל).\nתמיכה במערכת הקרישה- למשל ע”י תרופות דוגמת הקסאקפרון.\nשמירה על חום גוף הפצוע - לרבות חימום פעיל, למניעת תופעות הלוואי הקשורות בהיפותרמיה.\n\n\n\n\nפרוטוקול החייאת בקרת נזקים בשדה בפצוע המדמם\n***********************************************************תמונה של הפרוטוקול\n\n\nביאור הפורטוקול\n\nהטיפול הראשון אותו יש להעניק לפצוע הוא עצירת דימום. 2. מתן הנפח מבוצע כחלק מסקר ההחייאה בזמן הכנה לפינוי או במהלך הפינוי. בכל מקרה, אין לעכב פינוי הפצוע לצורך מתן נוזל החייאה או תרופה בעירוי. אם נדרש, יש לבצע את הפעולות תוך כדי פינוי.\nתן 1 גרם הקסאקפרון לכל פצוע עם פגיעה חודרת בגו או באזור מעבר (צוואר, בית שחי, עכוז, מפשעה) ללא קשר למדדיו, כל עוד המנה ניתנת תוך 3 שעות מרגע הפציעה. אין לטפל בפצוע בהקסאקפרון במידה וחלפו יותר מ-3 שעות מרגע פציעתו.\nמתן נוזל החייאה מכל סוג שהוא (קריסטלואידים, FDP, דם) יהיה ככלל לפצועים בהלם דימומי (המורגי) עמוק, כלומר פצועים העונים על אחד מהקריטריונים הבאים:\n\n\nלחץ דם סיסטולי הנמוך מ-90 מ”מ כספית.\nדופק רדיאלי שאינו נימוש בנוכחות ל”ד שאינו ניתן למדידה\nשינוי ברמת ההכרה בפצוע טראומה שאינו על רקע חבלת ראש או טיפול תרופתי.\n\n\nבצה”ל, נוזל ההחייאה המועדף לשימוש בפצוע בהלם דימומי עמוק הוא דם מלא, במרבית יחידות השדה הנוזל הקיים הוא FDP. רק במידה ומנת FDP אינה זמינה לשימוש, (זמן הגעה של צוות עם מנת פלזמה הינו מעל ל 15 דקות – מקרה שאינו סביר בשגרה), יש לטפל בפצוע במנה של 500 מ”ל הארטמן עד להגעת הפלסמה.\nבילדים נטפל בהקסאקפרון במינון של 15 מ”ג לקילו עד גיל 12 ומגיל 12 “מנת מבוגר” של 1 גר’. דם או פלסמה ינתנו בנפח של 20 מ”ל לק”ג עד למשקל של כעשרים ק”ג ( השקול לכמנה אחת של 400 מ”ל דם או פלסמה).\nפגיעת ראש מבודדת, שאינה מלווה בהלם דימומי עמוק, אינה אינדיקציה למתן הקסאקפרון או נוזלי החייאה.\nמתן נפח קודם תמיד למתן הקסאקפרון! רק במידה והדם טרם זמין או בתהליכי הכנה נתחיל עם טיפול ב TXA עד להגעת הדם/ פלסמה.\nבכל מקרה, אין לתת מנות נפח (כולל FDP) ברצף - יש לעצור ולהעריך מחדש את מצב הפצוע בתום כל מנת נפח. נטפל בפצוע במנות נוספות רק במידה והפצוע עדיין בהלם דימומי עמוק .\nבמידה והפצוע עדיין בהלם דימומי עמוק לאחר מתן מנת FDP ובמידה ומנת PRBC זמינה, יש להמשיך את ההחייאה ביחס של 1:1 בין מנות ה-FDP למנות ה- PRBC. 11. בכל שימוש במוצר דם (FDP או PRBC) יש לנטר את הפצוע מחשש להתפתחות תופעות לוואי חריפות, בעיקר אחר תסמינים כדוגמת גרד, נפיחות, צמרמורות וכאבי חזה/גב. במידה ותסמינים אלו מופיעים, יש לעצור את עירוי מוצר הדם באופן מיידי, להחליפו במנת 500 מ”ל תמיסת הארטמן ולתעד את המקרה בטופס 101 ( פירוט על תגובות למתן דם בנספח ב’).\nבמידה והפצוע התאושש לאחר הטיפול ואין סימני הלם דימומי עמוק, נעצור את החייאת הנוזלים. אין צורך לחבר את הפצוע לעירוי לצורך שמירה על ווריד פתוח בלבד, מומלץ לשטוף ב-10 מ”ל של סליין בלבד. יש להמשיך ולהעריך מחדש את מצבו של הפצוע בכל 10 דקות מחשש להידרדרות מחודשת.\nשמירה על חום גופו של הפצוע היא חלק בלתי נפרד מההחייאה והיא תתבצע ע”י שימוש באמצעים פסיביים (שמיכות) או אקטיביים (שקיות חימום) ע”פ שיקול דעתו של המטפל הבכיר.\nבשלב הטיפול הראשוני נפגע כוויות יטופל בפלסמה כנוזל הבחירה במצב של הלם עמוק. חשוב לזכור שפעמים רבות נפגע עם כוויות משמעותיות יהיה עם פציעות נוספות שעשויות להיות הסיבה להלם העמוק.\nמסקר שערך חיל הרפואה בקרב 531 מטפלים בכירים בסדיר ובמילואים עלה כי הסיבה העיקרית למתן עודף של נוזלים היא העובדה שמטפלים בכירים חשים כי עליהם להעניק לו טיפול כלשהו, גם אם הוא אינו זקוק לטיפול. נוזלי החייאה הם תרופה ככל התרופות! לכן יש להשתמש בהם בהתאם לאינדיקציות בלבד, לא בחוסר ולא בעודף.\nנזכיר כי אין מקום לשימוש במושגים יציב/ לא יציב במתאר טרום בית חולים. יש לדווח על מדדים מדויקים ועל פי הם להחליט על המשך הטיפול. דימום והלם המורגי הם מצבים מתמשכים אשר לרוב מקבלים טיפול דפיניטיבי רק בבית החולים לכן ההסתמכות על מס’ מדידות מוגבלות בטרום בית חולים להערכת ‘יציבות’ אינו מתאים ויש בו בכדי להטעות את המטפל והדרג הפיקודי. במקום, נכון לתאר את מצב הפצוע כ ‘תקין המודינמית’ או כ’מצוי בשוק עמוק או לא’ אך לא להשתמש במושג יציב/ לא יציב.\n\n#### סיכום כאשר החייאת בקרת הנזקים מתבצעת במתאר טרום בית חולים, בו אופציות טיפוליות רבות אינן זמינות, היא מכונה החייאת בקרת נזקים בשדה, או Remote Damage Control Resuscitation (R-DCR). בפרק פורטו עקרונות ה- R-DCR, הקריטריונים לטיפול, תכונותיהם של נוזלי ההחייאה השונים, ההיגיון מאחורי השימוש בהם וכן פרוטוקול אחוד לטיפול בפצוע המדמם. פרוטוקול זה מחייב את כלל המטפלים בצה”ל – חובשים ומטפלים בכירים כאחד.\n\n\nנספח א: הכנת FDP בשטח\n*****************************************************************************************************כל נספח א’ מכל תמונות של התכשיר ואופן השימוש 1. תיאור התכשיר: 1. אמפולת פלסמה מיובשת בהקפאה מסוג AB לאינפוזיה: בקבוק זכוכית בנפח של 200 מ”ל הכולל פקק גומי לחיבור מערכת לעירוי. הבקבוק מכיל אבקה גבישית של פלסמה מיובשת בצבע כתום. על הבקבוק רשום: LyoPlas N-w AB. 2. שקית עירוי המכילה 200 מ”ל מים סטריליים להזרקה: יש לה פקק מיוחד (לואר) לחיבור צינור מתאם. על השקית רשום: Aqua ad iniectabilia 200ml. 3. צינור מתאם להחדרת המים להזרקה משקית העירוי לתוך בקבוק הפלסמה המיובשת. על הצינור רשום: Uberleitungssystem. מרכיבי הצינור המתאם: * פקק הברגה לואר עם מכסה פלסטיק. * תופסנית פלסטיק לעצירת זרימת הנוזל בצינור. * דוקרן להחדרה לבקבוק הפלסמה המיובשת לעירוי. * על גבי הדוקרן – פילטר לשחרור אויר לזרימה חופשית של הנוזל.\nשים לב – הפילטר מגיע פתוח ויש להשאירו פתוח לאפשר יציאת אויר בזמן החדרת הנוזל לבקבוק הפלסמה המיובשת.\n\nהוראות שימוש: הכנת התמיסה לשימוש אורכת כ-5 דקות. להלן שלבי הכנה ועירוי:\n\nשלב 1: חיבור הצינור המתאם לשקית המים להזרקה:\n\nסגור את תופסנית הפלסטיק שעל גבי הצינור המתאם.\nחבר את הצינור המתאם לשקית העירוי בעזרת חיבור ההברגה (לואר). (שים לב שהמתאם מתברג עד הסוף, ולוחץ על הסגר הכחול ושהמים זורמים בתוך הצינור המתאם.\n\nשלב 2: חיבור הצינור המתאם לבקבוק הפלסמה:\n\nבצע חיטוי למכסה הגומי של בקבוק הפלסמה (בעזרת ספונג’טה).\nחבר את הקצה השני של הצינור המתאם (הדוקרן) לתוך בקבוק הפלסמה.\nוודא שמכסה פילטר האוויר פתוח.\n\nשלב 3:הזרמת המים מהשקית לבקבוק:\n\nהנח את שקית המים להזרקה מעל הבקבוק לאפשר בעזרת כוח הכבידה של המים לבקבוק.\nפתח את תופסנית הפלסטיק והזרם את המים לתוך הבקבוק. שים לב – הזרימה צריכה להיות חופשית. אין ללחוץ על השקית – לחיצה על השקית תיצור קצף, שיסתום את פילטר האוויר והזרימה תעצר.\nיש להזרים את כל המים להזרקה מהשקית לבקבוק.\nלאחר סיום הזרמת המים יש לסגור את תופסנית הפלסטיק.\n\nשלב 4: ערבב בעדינות על ידי סיבובים את בקבוק הפלסמה עד להמסת כל החלקיקים המוצקים. התמיסה מוכנה לשימוש כאשר אין חלקיקים נראים לעין. שים לב- אין לנער את התמיסה- על מנת שלא יווצר קצף.\nשלב 5: העברת הפלסמה לשקית העירוי\n\nהעברת מדבקת הברקוד הגדולה מהבקבוקון לשקית העירוי.\nיש להחזיק את הבקבוקון מעל שקית העירוי, לוודא שהתופסן פתוח ולתת לנוזל לזרום לתוך השקית.\nבסיום העברת הנוזל יש ללחוץ קלות על השקית על מנת להוציא את האוויר מהשקית ולסגור את התופסן.\nהחדר מערכת לעירוי עם פילטר 170-230 מיקרון לשקית העירוי (סט לעירוי דם).\nיש להקפיד על סגירת הצינורית בה לא נעשה שימוש על מנת למנוע חדירת אוויר.\nחבר את העירוי לפצוע והחל בהזלפת הנוזל.\n\nשלב 6: תיעוד:\n\nעל גבי בקבוק הפלסמה נותרו 2 מדבקות ברקוד עם מספר המנה.\nיש להדביק מדבקה אחת על גבי כרטיס הפינוי (טופס 101) של המטופל.\n\n\nהוראות אחסנה:\n\nאת התכשיר יש לאחסן בטמפרטורה של 2 עד 25 מעלות צלזיוס.\nאורך חיי מדף של התכשיר 15 חודשים מתאריך היצור.\nעל הבקבוק מופיע\n\nתאריך היצור (Hergestellt am).\nתאריך התפוגה (Verwendbar bis).\nמספר מנת הדם ממנה הופק (Ch. –B). מספר מנת הדם מופיע בנוסף על גבי 3 מדבקות.\n\nאין להשתמש בתכשיר אם תאריך התפוגה עבר.\n\n\n\n\nנספח ב’ - מתן דם מלא בשדה, הנחיה למטפל הבכיר\n\nדם מלא הוא הנוזל המתאים ביותר להחייאת נפח של פצוע בשוק המורגי, בהשוואה לכל מוצר דם אחר וגם לשילובים ביניהם. הוא מספק בעת ובעונה אחת:\n\nהחזר של נפח תוך כלי\nגורמי קרישה בדומה לפלסמה\nיכולת נשיאת חמצן שמשפרת משמעותית את אספקת החמצן לרקמות.\n\nבשדה דם מלא מגיע בצורת Cold Stored Low-Titer O Whole Blood (CS-LTOWB), כלומר דם מלא (כדוריות, פלסמה וטסיות) שהופק מתורם יחיד בעל סוג דם O עם כייל נמוך של נוגדנים כנגד קבוצות אנטיגנים A ו- B, ונשמר בקירור.\nאת הדם המלא יש לשמור בקירור במקרר ייעודי תקני עם בקרת טמפ’ בעת כוננות, וביציאה לאירוע יש להעבירו לצידנית ייעודית שהוקפאה מבעוד מועד, ומאפשרת שמירה על המנות למשך עד 72 שעות. גם בה יהיה מדחום מינימום-מקסימום. טווח היעד של הטמפ’, הן במקרר והן בצידנית, יהיה 2-8°c. מיד בחזרה לבסיס נקודת ההזנקה, במידה ולא עוברו 72 שעות מהעברת המנות לצידנית, יש להחזירן את המנות למקרר היעודי. במידה ועברו מעל 72 שעות יש להתייחס אליהן כפגות תוקף.\nמנות פגות תוקף ייאספו ויוחזרו לבנק הדם לצורך השמדה מבוקרת.\nשקית של מנת דם שניתנה לפצוע, בין אם במלואה או בחלקה, תפונה יחד עם הפצוע עד לביה”ח.\nהאינדיקציות למתן דם מלא מחמירות יותר מאלו של מתן פלסמה בהתאם לפרק “החייאת בקרת נזקים בשדה (RDCR) בספר הטראומה והרפואה המבצעית” מבחינה זו שהן מחייבות ל”ד סיסטולי מתחת ל- 90 (לא ניתן להסתפק במדידת דופק בלבד)\nפרוטוקול מתן דם: *********************************************תמונה של הפרוטוקול\nסיכונים מרכזיים הקשורים במתן דם ועלולים להופיע באופן מידי ודרכי התמודדות בשדה:\n\nFebrile Non-Hemolytic Transfusion Reaction- תופעה שכיחה יחסית שנגרמת כתוצאה מתגובה לתאי דם לבנים של התורם, מוגבלת בטבעה ומגיבה למורידי חום כדוגמת אקמול. מתבטאת בעליית חום של 1-2 מעלות, צמרמורות וכאב ראש אצל המטופל. במקרה כזה, יש ראשית לשלול גורמים אחרים, נדירים אך מסוכנים יותר, כמפורט מטה, ובכל מקרה לעצור את מתן הדם ולעבור לטיפול בפלסמה.\nAcute Hemolytic Transfusion Reaction- תגובה המוליטית חריפה הנגרמת כתוצאה מ- Major Incompatibility של סוגי דם (A ו-B), ותוארה גם עבור קבוצות דם משניות במטופלים שנחשפו לעירויים בעברם. מדובר בתגובה מסכנת חיים עם שיעור תמותה גבוה (10%), שעולה ככל שמטופל מקבל כמות גדולה יותר של דם (20% עבור כמות של מעל 50 מ”ל). הביטוי כולל חום, ל”ד נמוך, ברונכוספאזם, אורטיקריה, חרדה, קוצר נשימה והסמקה. הטיפול כולל:\n\nעצירת מתן הדם וניתוק המנה מהמטופל יש לפנות את המנה יחד עם המטופל להמשך בדיקות.\nהרצת נוזלים – 1-2 ליטר של Normal Saline, בנוסף לפלסמה לפי אינדיקציה. לצורך כך יש צורך לרוב בהשגת גישה ורידית\\גרמית נוספת.\nתמיכה נשימתית לפי הצורך.\nבמקרה של חשד לתגובה אנפילקטואידית (שהסתמנותה דומה מאד, ראה מטה) יש לתת טיפול בהתאם.\n\nAnaphylactoid/Anaphylactic Reaction - תגובה אלרגית חריפה של מערכת החיסון של המטופל כנגד אנטיגנים בדם התורם – במיוחד כנגד נוגדנים מסוג IgA. ההסתמנות דומה להסתמנות הרגילה של תגובה אנפילקטית, ודומה מאד גם לזו שלAHTR . לכןהטיפול כולל את כלל מרכיבי הטיפול ב-AHTR ובנוסף:\n\nIM Adrenaline 0.5mg באופן מיידי. במידת הצורך ניתן לתת מנות חוזרות כל 5 דקות.\nIV Solu-Medrol 125mg למניעת תגובת ריבאונד.\n\nUrticaria- תגובה אלרגית מתונה המתבטאת בגרד ופריחה אדומה בתבנית Wheel and Flare. במידה ומופיעה פריחה כזו, יש לעצור את מתן המנה, ולשלול סימני תגובה אנפילקטואידית או AHTR (צמרמורות, רעד, ירידה חדה בלחץ הדם, קוצר נשימה פתאומי). במידה ונשללו יש לתת IV Solu-Medrol 125mg. המשך הטיפול בהלם יתבסס על מתן פלסמה.\nHyperkalemia- עלולה להתרחש כתוצאה מהמוליזה, בעיקר של מנות דם ישנות. אבחנה לפי א.ק.ג. במקרה של סימני היפרקלמיה בא.ק.ג (גלי T מחודדים, קומפלקס QRS מורחב, תבנית סינוסואידית). יש לעצור את המנה, לעבור לטיפול בפלסמה ולתת Calcium Gluconate 10% 10 ml.\n\nפרוטוקול תגובה למנת דם *************************************************************תמונה של הפרוטוקול"
  },
  {
    "objectID": "disability_exposure.html#עיקרי-העדכונים",
    "href": "disability_exposure.html#עיקרי-העדכונים",
    "title": "6  השלמת הסקר הראשוני",
    "section": "עיקרי העדכונים",
    "text": "עיקרי העדכונים\n12/05/2021: כתיבת הפרק GCS ובדיקת אישונים לא מתבצעים בשלב ה-D אלא הועברו לסקר ההחייאה\n\nהקדמה ורקע\nתכלית הסקר הראשוני הוא באיתור מצבים מסכני חיים הדורשים התייחסות מיידית, טיפול במצבים אלו וכן איתור מצבים שיצריכו התייחסות במהלך סקר ההחייאה. בפרקים הקודמים בספר (“הסכמה – הטיפול בפצוע טראומה בשדה”, “הטיפול תחת אש ובטיחות הטיפול”, “נתיב אוויר – הערכה וטיפול”, “נשימה – הגישה לפציעות חזה בשדה” ו”החייאת בקרת נזקים בשדה”) תוארו הפעולות שמבוצעות בשלבים S-C להערכת מצבו של הפצוע וכן תוארו בהרחבה הפרוטוקולים שמתווים את דרך הטיפול בהתאם לממצאים שעולים. מרבית הפציעות מסכנות החיים יאותרו בשלבים אלו.\nעל אף האמור לעיל, השלמת הסקר הראשוני כוללת את השלבים D ו-E. בשלבים אלו מבצעים הערכה נוספת ומעמיקה יותר של הפצוע במטרה לאתר פציעות מסכנות חיים שפוספסו וכאלו שעשויות לגרום לתחלואה ונכות קשים ולטפל בהתאם, כמו גם נערכים לפינוי הפצוע ומצמצמים אובדן חום הקשור בתמותה מוגברת.\n\n\nשלב ה-D\nבשלב זה תתבצע קודם כל הערכה חוזרת של מצב ההכרה בסולם A.V.P.U. הערכת ההכרה בשלב זה מבוצעת תחת הבנה טובה יותר אודות מצבו של הפצוע ופציעותיו.\nהערכה נוספות שיש לבצע בשלב זה הינה של תנועות הגפיים וזאת כסימן לפגיעה מוחית ו/או פגיעה בעמוד השדרה. להערכה זו השפעה על אופן הקיבוע של הפצוע לאלונקה כפי שמפורט בפרק “פציעות עמ”ש”. לבסוף, בשלב זה מתבצעת הערכה של רמת הכאב של הפצוע, וזאת על מנת לטפל בהתאם במהלך סקר ההחייאה וכפי שמפורט בפרק “הטיפול בכאב בדרג השדה”.\n\n\nשלב ה-E\nפספוס פציעות בקרב נפגעי טראומה היא תופעה שכיחה ומסוכנת. הפציעות המפוספסות עשויות להיות חסרות משמעות קלינית בשלב של טרום בית-החולים, אך לעיתים הן בעלות משמעות קלינית ואף עלולות להיות מסכנות חיים. במתאר טרום בית החולים אמצעי אבחון שונים, דוגמת דימות, אינם זמינים. הפשטה מלאה מכף רגל ועד ראש, **הפיכה וחיפוש אקטיבי* של פציעות (לרבות נעליים ואזורים מוצנעים) הן הפעולות החשובות ביותר למניעת פספוס פציעות במתאר טרום בית החולים. חשוב לזכור כי מבין סיבות המוות בר הצלה בפצועי טראומה, דימום הוא הסיבה המובילה, לכן במהלך ההפשטה יש לשים דגש על איתור ועצירה של דימומים. היפותרמיה מהווה חלק מ”משולש המוות” של הטראומה וקשורה בעלייה בתמותה. אובדן חום מהגוף בבני אדם מתרחש בארבעה מנגנונים עיקריים: 1. הולכה- אובדן חום ישיר ממגע עם עצם דומם (קרקע) 2. הסעה – אובדן חום לאוויר או מים זורמים 3. הקרנה – הקרנה של חום גוף לסביבה (ללא קשר למגע ישיר) 4. הזעה (אידוי)\nלכן, תוך כדי הפשטת המטופל לאיתור פציעות נוספות, יש להעלות את המטופל לאלונקה (גם לצורך מוכנות לפינוי וגם לצורך הפרדתו מהקרקע) ולכסותו בשמיכה ובשמיכת מילוט. במידה וזו בנמצא מומלץ להניח שמיכת חימום אקטיבית Ready Heat (לא ישירות על הגוף, אופטימלית: שמיכה -&gt; Ready Heat -&gt; שמיכת מילוט). במידה וקיימת אינדיקציה לכריכת אגן, זו תבוצע תוך כדי העמסה לאלונקה.\nעד תום שלב זה יקבע המטפל את דחיפותו של הפצוע בהתאם לכלל הממצאים בסקר הראשוני. כאן המקום להעביר דיווח תואם ועדכני. הדיווח כולל פרטים אודות המתאר (ירי, פיצוץ, נפילה מגובה וכו’), אזורי הגוף העיקריים שנפגעו, הגדרת דחיפות, ביטוי פיזיולוגי (הלם עמוק, היפוקסיה, שינוי במצב הכרה וכיוצ”ב), מדדים חיוניים רלוונטים, ודרישות סיוע (רפואי ופינוי). הדיווח בשלב הזה חשוב ביותר כיוון שהוא קורה לאחר כלל שלבי ההערכה של הפצוע. דיווח נכון מאפשר הקצאת משאבי פינוי תואמים. יתרה מכך, הדיווח מכין את הדרג הטיפולי הבא לקליטת הפצוע דבר שיאפשר טיפול רפואי טוב יותר. לבסוף, עצם הניסוח של דיווח רפואי סדור ואיכותי מסייע לצוות המטפל לבצע בקרה עצמית ולתת טיפול טוב יותר.\n\n\nסיכום\nפרק זה עוסק בשלבים אשר “סוגרים” את הסקר הראשוני. סקר ראשוני טוב הוא זה שיניח את התשתית לטיפול מיטבי בפצוע. ביצוע מהיר ואיכותי של הפעולות המתוארות בפרק זה, לרבות: הערכה נוירולוגית גסה, הפשטה מלאה של הנפגע, סריקת פציעות, טיפול בפציעות מסכנות חיים, מניעת היפותרמיה, דיווח רפואי איכותי ופינוי, הוא מרכיב מרכזי בטיפול נכון בפצוע על מנת לשפר את סיכוייו לשרוד."
  },
  {
    "objectID": "resucitation.html#עיקרי-העדכונים",
    "href": "resucitation.html#עיקרי-העדכונים",
    "title": "סקר ההחייאה",
    "section": "עיקרי העדכונים",
    "text": "עיקרי העדכונים\n14/05/2021: כתיבת הפרק תיאור מרכיבי ההכנה לפינוי GCS ובדיקת אישונים הועברו לסקר ההחייאה בשלב מילוי טופס 101\n\nהקדמה ורקע\nהטיפול בפצוע הבודד כולל עבודה על פי שרשרת פעולות סדורה בהתאם לסכמה האחודה. בשלב הראשון בסכמה, בסקר הראשוני - בטיחות המטפל והמטופל מאובטחים, נעשות פעולות מצילות חיים מיידיות על פי התוויה (עצירת דימומים, פתיחת נתיב אוויר, הנשמה באמבו, ניקור חזה בוייגון ומתן חמצן), מבוצעת סקירה מהירה על פציעותיו ומצבו של הפצוע (הכרה, נשימות, מדדים חיוניים וכו’), נעשים פעולות להכנה ראשונית של הפצוע לפינוי וכן מועבר דיווח רפואי ואג”מי. במהלך הסקר הראשוני מתקבלות החלטות בנוגע לטיפולים מצילי החיים להם זקוק הפצוע. תכלית סקר ההחייאה בהשלמת פעולות מצילות חיים והכנת הפצוע לפינוי באופן המיטבי.\nפרק זה ייתן דגשים לאופן העבודה בסקר ההחייאה. תנאי להתחלת סקר ההחייאה – הסקר הראשוני הושלם והפצוע מועמס על אלונקה (במידה וזו קיימת). נזכור כי הסיבות המובילות למוות בר הצלה בסדר יורד הן דימומים, בעיות נתיב אוויר ובעיות בנשימה. בד בבד יש לזכור כי ככלל אצבע בעיה ב- A תהרוג לפני בעיה ב- B שתהרוג לפני בעיה ב- C, בוודאי לאחר שעצרנו דימומים “פורצים”. יודגש כי הפעולות בסקר החייאה יכולות ומומלץ שיבוצעו במקביל, כאשר פעולות אשר לא דורשות את המטפל הבכיר יבוצעו על ידי הצוות המטפל המסייע.\n\n\nפרוטקול\nהפעולות אשר יבוצעו (במידת הצורך) במהלך סקר ההחייאה: 1. המשך ניטור והערכה של הפצוע 2. השגת גישה ורידית 3. החייאת נוזלים/מוצרי דם – בהתאם לכתוב בפרק “החייאת בקרת נזקים בשדה (RDCR)” 4. השגת נתיב אוויר דפיניטיבי – בהתאם להתוויות בפרק “ניהול נתיב אוויר” 5. ניקוז חזה – בהתאם להתוויות בפרק “הטיפול בפגיעות חזה בשדה” 6. קיבוע עמוד שדרה – בהתאם לכתוב בפרק “פציעות עמוד שדרה וקיבוע צוואר” 7. קיבוע שבר בירך - בהתאם לכתוב בפרק “פציעות גפיים” 8. טיפול בכאב – בהתאם לכתוב בפרק “טיפול בכאב” 9. השלמת טופס 101 10. בדיקת Glasgow Coma Scale 11. הערכה ראשונית לקיומה של תגובת דחק/קרב\n*******************************************************************תמונה\n\n\nהכנה לפינוי\nבמהלך או בסיום הסקר הראשוני הפצוע צריך, עד כמה שניתן, להיות מועמס על אלונקה. פצוע קשור לאלונקה איננו בהכרח פצוע מוכן לפינוי. פינוי רפואי מהיר, חיוני לצמצום תמותה ונכות כתוצאה מטראומה. מרבית הפעולות אשר יתבצעו בסקר ההחייאה נכון שיבוצעו במהלך הפינוי עד כמה שניתן. עם זאת, על מנת לשפר את סיכויי ההישרדות של הפצוע, ישנן פעולות שיש לבצען טרם התחלת הפינוי. ההנחיות הפרטניות עבור המצבים השונים, יפורטו בפרקים בהמשך ספר זה. מכאן, טרם התחלת הפינוי יש לוודא כי: * נתיב האוויר של המטופל פתוח ויש גישה אליו. * פעולות מצילות חיים אשר נדרש לבצע טרם התחלת הפינוי הושלמו. * ישנה אפשרות להשלים את יתר הפעולות מצילות החיים במהלך הפינוי (נוכחות מטפל וציוד מתאימים). * יש אפשרות לנטר את המטופל בהתאם לנדרש במהלך הפינוי. * הפצוע קשור לאלונקה ומכוסה. כמו כן עמוד השדרה מקובע במידה ויש התוויה לכך וישנה גישה לראש, צוואר, ידיים ובמידת הצורך לאיברים נוספים בהתאם לפציעות. * פרוצדורות מקובעות. חבישות ושרכים מוצנעים. * בטרם ביצוע שחלוף של המטופל בין צוותים מטפלים, יש לוודא השלמת 101.\n\n\nתיעוד רפואי\nהתיעוד הרפואי הינו מרכיב חשוב בטיפול בפצוע טראומה בכל הדרגים הטיפוליים. התיעוד כולל רישות של מאפייני הפציעה (מנגנון הפגיעה, אזורי הגוף שנפגעו וכד’), ממצאים בהערכת הפצוע (רמת הכרה, מדדים חיוניים וכד’) וכן את הטיפול הרפואי שניתן (תרופות שניתנו, פרוצדורות שבוצעו וכד’). מספר מחקרים הוכיחו כי תיעוד רפואי חסר או לקוי, נמצא קשור לעלייה בתמותה ואף נמצא כי, ארגונים כדוגמת יחידות בצבא ארה”ב, אשר שיפרו את התיעוד הרפואי שלהם הפחיתו את שיעור המוות בר המניעה בקרב פצועיהם. יתרון נוסף של הטופס הוא בכך שהוא משמש כעזר קוגניטיבי (צ’קליסט), למשל בזמן מדידת GCS, אותה יש להשלים עד גמר מילוי הטופס).\n\n\nסיכום\nסקר ההחייאה הוא השלב בו מתבצעים הטיפולים מצילי החיים הדחופים עליהם הוחלט במהלך הסקר הראשוני, ומהווה מעבר מ״החלטה למעשה״. הטיפול בשלב זה יהיה בהתאם להנחיות המפורטות בספר זה, תוך עיכוב מינימלי של הפינוי, שהוא לרוב המרכיב המהותי ביותר בהצלת חיי הפצוע. בשלב זה גם יתבצע התיעוד הרפואי, שהוא בעל חשיבות רבה לטיפול בפצוע עצמו."
  },
  {
    "objectID": "pain.html#עיקרי-העדכונים",
    "href": "pain.html#עיקרי-העדכונים",
    "title": "7  טיפול בכאב",
    "section": "עיקרי העדכונים",
    "text": "עיקרי העדכונים\n\n19/07/2021\n\nהוספת משקל סף למתן אקטיק\n\n23.12.20:\n\nעדכון הפרוטוקול (כולל הפרדה למסלול תוך-ורידי ומסלול אקטיק).\nהגדרת קטמין כתרופה תוך-ורידית ראשונה, ובמתן בודד.\nהיתר מתן אקטיק ע”י חובש.\nאי-מהילה של קטמין.\nהוספת מינוני ילדים."
  },
  {
    "objectID": "pain.html#מבוא",
    "href": "pain.html#מבוא",
    "title": "7  טיפול בכאב",
    "section": "מבוא",
    "text": "מבוא\nכאב הינו תלונה שכיחה בפצועי טראומה ולטיפול אנלגטי בפצוע חשיבות גבוהה במיוחד במתארי לחימה, בהם רמת הדחק (סטרס) של הפצוע גבוהה, ותתכן המתנה ממושכת לפינוי. הוכח כי טיפול מוקדם ויעיל בכאב מסייע לתוצא (outcome) מוצלח יותר בפציעה טראומטית. לכאב לא מטופל השפעות פיזיולוגיות אשר מעלות את רמת החרדה של הפצוע וכתוצאה מכך מקשה על הטיפול בו. כאב אקוטי לא מטופל אף נקשר לשכיחות מוגברת של התפתחות כאב כרוני ו-Post-Traumatic Stress Disorder (PTSD) בקרב הפצועים. עם זאת, בין אם מחוסר מודעות או מחשש לתופעות לוואי (מצד המטפלים), חלק מהפצועים בשדה לא מקבלים טיפול הולם לכאב או שמתן משככי הכאב נדחה לשלבי טיפול מאוחרים מאוד. כאב מתחיל בנקודת הפציעה ומחקרים מצביעים על כך כי בפני המטפל הראשוני ניצבת ההזדמנות הראשונה ויתכן אף המשמעותית ביותר לשבור את מעגל הכאב ולשפר את התוצאות ארוכות הטווח של הפצוע."
  },
  {
    "objectID": "pain.html#עקרונות-והנחות-יסוד",
    "href": "pain.html#עקרונות-והנחות-יסוד",
    "title": "7  טיפול בכאב",
    "section": "עקרונות והנחות יסוד",
    "text": "עקרונות והנחות יסוד\n\nכאב צריך להיות מנוטר (בסולם 1-10) ומתועד כאחד הסימנים החיוניים, הטיפול לכאב צריך להתבצע במהלך סקר ההחייאה, בהמתנה לפינוי או במהלכו.\nחובשים יטפלו בכאב “בלתי נסבל” (דרגה 5 ומעלה מתוך 10 בסולם NRS ) באמצעות סוכריות פנטניל ציטרט (OTFC).\nמטפלים בכירים וחובשים יטפלו בכאב קל - עד 4 כולל (מתוך 10) פומית באמצעות אקמול ואופטלגין.\nמומלץ לשלב טיפול פומי גם במקרים של כאב משמעותי שמוגדר כ-5 ומעלה, בכל מקרה בו לא קיימת התווית נגד לשתייה - ערפול הכרה, פציעה חודרת לגו ופציעה לפנים או לצוואר המגבילה את יכולת הבליעה.\nמטפל בכיר יטפל בכאב בינוני ומעלה, שמוגדר כ-5 ומעלה באמצעות קטמין ומורפין תוך ורידי וסוכריות פנטניל ציטרט, על פי קיום גישה ורידית ונוכחות הלם.\nשיעור תופעות הלוואי לטיפולים הנ”ל נמוך ואינו צריך למנוע הטיפול והקלת סבלו של הפצוע.\nככלל, כל מתן של קטמין, מורפין או פנטניל מחייב השגחה ופינוי ע”י מטפל בכיר (ולכל הפחות חובש), והשגת גישה ורידית (מבלי לעכב פינוי)."
  },
  {
    "objectID": "pain.html#תרשים-מס-1-פרוטוקול-טיפול-בכאב",
    "href": "pain.html#תרשים-מס-1-פרוטוקול-טיפול-בכאב",
    "title": "7  טיפול בכאב",
    "section": "תרשים מס’ 1 – פרוטוקול טיפול בכאב",
    "text": "תרשים מס’ 1 – פרוטוקול טיפול בכאב\n******תרשים"
  },
  {
    "objectID": "pain.html#פרוטוקול-הטיפול-בכאב",
    "href": "pain.html#פרוטוקול-הטיפול-בכאב",
    "title": "7  טיפול בכאב",
    "section": "פרוטוקול הטיפול בכאב",
    "text": "פרוטוקול הטיפול בכאב\n******תרשים"
  },
  {
    "objectID": "pain.html#ביאור-הפרוטוקול",
    "href": "pain.html#ביאור-הפרוטוקול",
    "title": "7  טיפול בכאב",
    "section": "ביאור הפרוטוקול",
    "text": "ביאור הפרוטוקול\n\nפרק א: רקע כללי\nכאב הינו תחושה גופנית ורגשית לא נעימה, הנגרמת כתוצאה מפגיעה ברקמה. פצוע יכול לסבול מכאב עקב פציעתו, או כתוצאה מפרוצדורות רפואיות שמבוצעות כחלק מהטיפול בו, ופעמים רבות יוחמר עקב מצב החרדה בו נמצא הפצוע. באופן גס ניתן לחלק את הכאב לכאב אקוטי וכאב כרוני – בפרק זה נתייחס לכאב אקוטי בלבד, שלעתים קרובות מלווה פציעה.\nהגירוי הכואב, שיכול להיות מכאני, כימי או תרמי, נקלט ע”י רצפטורים ייעודיים הנמצאים ברקמות ומועבר דרך סיבי עצב מסוג Aδאו C אל חוט השדרה, ומשם אל המוח. תוך כדי העברת הגירוי קיימים מנגנונים שונים שיכולים להגביר או להחליש את עוצמת הגירוי שמועבר (Gate Theory). עוצמת תחושת הכאב וסף הכאב משתנים מאדם לאדם, וגם מושפעים מגורמים נוספים, המביאים למודולציה של הולכת הכאב ע”י בקרה ממרכזים מוחיים גבוהים יותר, ביניהם:\n\nרגשי (Affective): רגש ומצב רוח ממלאים תפקיד חשוב בתחושת הכאב. כך פחד וחרדה מגבירים את תחושת הכאב, ואילו העדרם מפחית מעוצמת הכאב.\nקוגניטיבי (Cognitive): הבנת הגורם לכאב ומשמעותו משפיעה על תחושת הכאב הסובייקטיבית של הפצוע, וגורמת לירידה ברמת החרדה ולעליית סף הכאב שלו. כלומר, להבנתו של הפצוע את פציעתו ואת תוכנית הטיפול בו יש משקל בהפחתת עוצמת הכאב שלו.\nקשב (Attention): קשב שמופנה לתחושת הכאב לרוב יגביר את עוצמת הכאב, לעומת הסחת הדעת שיכולה להקל את עוצמת הכאב של הנפגע. במקביל, יכולתו של הנפגע להתרכז במשימה אחרת ולהמשיך לתפקד יורדת משמעותית במקרים בהם הוא סובל מכאב.\n\nטיפול הולם בכאב מונע סבל ומוריד את רמות הפחד והחרדה, והוא חלק מסטנדרט טיפול בסיסי בעולם המערבי. יתרה מכך, לטיפול בכאב ישנם מספר יתרונות בולטים בשטח: למשל, פצוע הסובל מכאב יכול להיות במצב של אי-שקט משמעותי שיקשה מאוד על טיפול יעיל בו וכן יפגע בכשירות המבצעית של המסגרת. דוגמא נוספת היא העובדה שכאב פוגע ביעילות הנשימה (במיוחד בפגיעות חזה) ועלול להרע את תפקודו הנשימתי של הפצוע ולהחמיר את ההיפוקסיה ממנה הוא סובל. כמו-כן, במחקרים אחרונים הודגם קשר בין מתן טיפול אנלגטי בשטח, לבין ירידה בשכיחות התפתחות PTSD בקרב הפצועים.\nבמקרים רבים, מטפלים בשטח נמנעים מטיפול בכאב או מבצעים תת טיפול בכאב בשל מגוון חששות, כגון הפחד מתופעות לוואי של הטיפול (דיכוי נשימה, השפעות המודינאמיות לא רצויות ועוד), חשש למיסוך סימנים וסימפטומים של החמרה בפגיעה, ופחד מהתמכרות לתרופות נרקוטיות. חששות אלו אינם מבוססים מחקרית, וההפך הוא הנכון: מחקרים הדגימו כי טיפול אנלגטי נכון בסמוך למועד הפציעה הנו בטוח, מביא להפחתת הסיבוכים וההשפעות השליליות של הכאב ואינו מביא להתמכרות לחומרים נרקוטיים.\nחשוב לזכור שתיעוד של הטיפול נוגד הכאבים חיוני לצורך העברת מידע בין המטפלים, ומונע טעויות בקבלת החלטות רפואיות.\n\n\nפרק ב’: הערכת רמת הכאב\nכאשר ניגשים להערכת רמת הכאב של הפצוע, ניתן לחלק את הערכת רמת הכאב להתרשמות סובייקטיבית על ידי המטופל ולהתרשמות אובייקטיבית של המטפל.\n\nהתרשמות סובייקטיבית: ניתן לנסות ולכמת את רמת הכאב הסובייקטיבית ממנה סובל הפצוע על ידי שימוש בסרגל ה-VAS (Visual Analog Scale) או ה-NRS (Numeric Rating Scale). נבקש מהפצוע לדרג את עוצמת הכאבים שלו מ-0 עד 10, כאשר 0 משמעו שאין כאבים כלל, ו-10 מסמל כאב עז ובלתי נסבל. ערכים בין 4-6 מייצגים כאב בינוני (moderate), וערך של 7 ומעלה מסמן על כאב בעוצמה קשה (severe). מצופה כי חובשים יבצעו הערכה פשוטה יותר של מידת הכאב באמצעות שתי שאלות: “האם כואב לך?” ו”האם הכאב נסבל”? באופן גס, מקובל להתייחס לכאב “בלתי נסבל” כשווה ערך ל-5 ומעלה בסרגל הכאב, וערך זה ישמש אותם בהחלטה על הצורך במתן טיפול אנלגטי באמצעות אקטיק.\nהתרשמות אובייקטיבית: במקרים בהם קיים קושי בתקשורת עם הפצוע (ממגוון סיבות), ישנה אפשרות להעריך את מצבו של הפצוע ואת רמת הכאב שלו על סמך סימנים קליניים כגון אי-שקט, טכיקרדיה, טכיפנאה ועוד. חשוב לזכור כי לאי-שקט/טכיקרדיה /טכיפנאה קיימת אבחנה מבדלת רחבה שכוללת היפוקסיה, הלם וכו’. על כן, הטיפול בכאב יבוא לאחר איתור וטיפול בבעיות נוספות מהן סובל הפצוע. הערכה והחלטה כזו תתבצע ע”י מטפל בכיר בלבד.\n\nמכאן, בהערכת רמת הכאב של הפצוע יש להתבסס על דיווח סובייקטיבי של הפצוע וגם על התרשמות האובייקטיבית של המטפל, ולהפעיל שיקול קליני לגבי הטיפול לו זקוק הפצוע. ככלל, בשטח נמנע ממתן טיפול בכאב לפצועים מחוסרי הכרה, למעט פצועים מונשמים עם נתיב אוויר דפנטיבי.\n\n\nפרק ג’: החלטה על סוג הטיפול\n\nהטיפול בכאב יתבצע בשלב סקר ההחייאה, בהמתנה לפינוי או במהלכו, לאחר שניתן מענה למצבים מסכני חיים ובעיקרם עצירת דימומים, טיפול בנתיב אוויר חסום, פגיעות חזה וביצוע RDCR.\nההחלטה על הצורך וסוג הטיפול אשר ינתן לפצוע מתבצעת על סמך מענה לשתי שאלות המפתח (ראה תרשים מס’ 1):\n\nמה מידת הכאב? כאב קל יטופל פומית בלבד בעוד כאב בינוני ומעלה ( 5 ומעלה) יטופל ע”י קטמין, מורפין או פנטניל.\nהאם קיים צורך בהתקנת גישה ורידית או האם כבר קיימת?\n\nפצועים אשר יזדקקו לפתיחת וריד לצורך מתן נוזלים/ הקסאקפרון/ פלסמה וכו’ ( כחלק למשל מ (Damage Control Resuscitation, יטופלו בקטמין IV ובמידת הצורך גם במורפיןIV.\nפצועים אשר עבורם אין התוויה לפתיחת וריד ( לדוג’ פציעות אורטופדיות אשר אינן מחייבות כעת טיפול תוך ורידי) או פצועים בהם המטפל נכשל בהשגת גישה ורידית ( עקב היעדר גפה לדוג’ או כוויות נרחבות בגפיים)- יטופלו בסוכרית הפנטניל, אקטיק, כתרופת הבחירה. במידה ויש צורך בקו טיפולי נוסף, יש להשיג גישה ורידית.\n\n\nכאב קל: בהעדר התוויות נגד לטיפול פומי, יש להעדיף טיפול באקמול 1000 מ”ג או באופטלגין 1000 מ”ג, ולחזור על הטיפול מדי 6 שעות בהתאם לצורך. לפני מתן הטיפול הפומי, יש לשאול על אלרגיות ידועות לתרופות, בדגש על אופטלגין. רצוי לשלב טיפול פומי גם במקרים בהם נעשה שימוש בטיפול נוסף על מנת להשיג אפקט אנלגטי סינרגיסטי. יש לתת טיפול בתרופה פומית אחת, ובמידה ואין שיפור לאחר 15 דקות לתת תרופה פומית נוספת.\n\nאקמול (Acetaminophen): מנגנון הפעילות המדויק של אקמול לשיכוך כאב אינו מובן לגמרי אך משערים כי הוא פועל ע”י עיכוב יצירת פרוסטגלנדינים באמצעות אינהיביציה של אנזים ה COX (במחקרים אחרונים מדברים על ספציפיות ל COX3). התרופה מיועדת לטיפול בכאב בעוצמה של קל-בינוני, במינון של 1000 מ”ג אחת ל-6 שעות (לפי הצורך). האקמול נספג במעי הדק בזמינות של 70-90%, מתחיל לפעול תוך כעשר דקות ועובר מטבוליזם כבדי. זמן מחצית החיים שלו הוא כארבע שעות (אין לבלבל עם משך ההשפעה). התרופה מנופקת בכדורים של 500 מ”ג. אין לעבור מינון של 4000 מ”ג תוך 24 שעות, מחשש לפגיעה כבדית.\nאופטלגין (Dipyrone): תרופה השייכת לקבוצת NSAIDs, פועלת ע”י עיכוב יצירת פרוסטגלנדינים דרך עיכוב האנזים cyclooxygenase. הטיפול עבור כאב קל הוא במינון של 500-1000 מ”ג אחת ל-6 שעות. התרופה מנופקת בכדורים במינון 500 מ”ג, או בנוזל בריכוז של 500 מ”ג/25 טיפות (1 מ”ל). אין לעבור מנה יומית של 4000 מ”ג.\n\n\nתופעת הלוואי המסוכנת ביותר (אשר בגינה נאסרה התרופה לשימוש בחלק ממדינות העולם) הינה אגרנולוציטוזיס. המדובר בתופעת לוואי נדירה ביותר אשר שכיחותה היא 5/1,000,000 ובמרבית המקרים מתפתחת רק לאחר טיפול ממושך ורצוף של מעל למס’ שבועות.\n\nכאב בינוני ומעלה (5 ומעלה)\n\n\nכאמור, פצוע המדווח על רמת כאב של 5 ומעלה יטופל, בנוסף לטיפול הפומי, גם בתכשירים פוטנטיים יותר, אם באמצעות פנטניל ציטרט (Transmucosal) או באמצעות קטמין ומורפין תוך ורידי.\nבמסלול הטיפול התוך-ורידי נתחיל ממנה בודדת של קטמין 25 מ”ג. במידה ואין הקלה תוך 5 דקות נעבור לטיפול במורפין במנות חוזרות כל 15 דקות במידה ואין שיפור בכאב. אורך המרווח נובע מהזמן שלוקח לתחילת ההשפעה של המורפין, ומתן במרווחים קצרים יותר (טרם הופעת התגובה) עלול לגרום למינון יתר.\nניתן לעבור ממסלול האקטיק למסלול התוך ורידי – במקרה כזה יש להוציא את הסוכריה מהפה ולהתחיל מהמשבצת של מתן קטמין.\nיש לשלב טיפול פומי (אקמול) יחד עם נרקוטיקה בכל פצוע עם כאב משמעותי כל עוד אין התווית נגד לשתיה - ערפול הכרה, פציעה חודרת לגו ופציעה לפנים או לצוואר המגבילה את יכולת הבליעה.\n\nקטמין (Ketamine Hydrochloride)\nקטמין הנו חומר בעל תכונות היפנוטיות ואנלגטיות (לא גורם לשיתוק שרירים) .קטמין נקשר לרצפטור לגלוטמט (NMDA) ופועל כאנטגוניסט. בנוסף, לקטמין יש פעילות של הקטנת שחרור פרה-סינאפטי של גלוטמט, וכן השפעה אנטגוניסטית על רצפטורים ניקוטיניים לאצטיל כולין והשפעה אגוניסטית על רצפטורים אופייאטיים מטיפוס µ.\nהטיפול בקטמין לצורך שיכוך כאב יתבצע כקו ראשון לטיפול תוך ורידי השילוב עם מורפין / פנטניל משיג אפקט סינרגיסטי בשיכוך הכאב - שילוב בין שתי התרופות גורם לשיכוך כאבים יעיל יותר עם מינון נמוך יותר של מורפין, כך שנתחיל את הטיפול בקטמין ונעשה טיטרציה למול חומרת הכאב ע”י שימוש במורפין.\nבמינונים גבוהים של מעל 0.5-1 מ”ג/ק”ג IV קטמין משמש לצורך הרדמה, ואילו מינונים נמוכים יותר של 0.2-0.5 מ”ג/ק”ג משמשים לשיכוך כאבים (אנלגזיה). הנחיות איגוד המרדימים האמריקאי ממליצות על הגבלת המינון האנלגטי ל- 0.35 מ”ג לק”ג. אין תועלת משמעותית מבחינת שיכוך כאבים מעל מינונים אלו, בעוד הסיכון לתופעות לוואי, בעיקר פסיכומימטיות. לכן, ככלל, באינדיקציה של טיפול בכאב קטמין IV ינתן בבולוס של 25 מ”ג. במידה והפינוי הוא ממושך, ניתן לחזור על מינון קטמין כל 45 דקות כמנת אחזקה. ניתן כמובן במקביל להמשיך ולטפל גם במורפין. בילדים, מינון הקטאמין לשיכוך כאב יחושב לפי 0.3 מ”ג/ק”ג.\nאופן ההכנה: מרבית אמפולות הקטמין מכילות 500 מ”ג ב 10 מ”ל. על מנת לתת בולוס של 25 מ”ג קטמין יש לשאוב 0.5 מ”ל למזרק 3 מ”ל, לתת את התרופה לוריד ולשטוף בעזרת 10 מ”ל של סליין, במידה והפצוע לא מקבל נוזלים כלשהם דרך הוריד.\nהיתרון העיקרי של שימוש בקטמין בפצועי טראומה טמון בהיותו חומר בעל תכונות סימפטומימטיות, שלרוב אינו גורם לירידה בל”ד, בעיקר במינונים המשמשים לטיפול בכאב (זאת בניגוד לרוב תרופות הכאב האחרות). על כן יש לו יתרון במיוחד בפצועים הסובלים מהלם.\nבעבר היה קיים חשש ממתן קטמין לפצועי ראש, עקב אפקט של עלייה ב- ICP. עם זאת, בעבודות אחרונות הודגם כי לקטמין השפעה זניחה על האוטו-רגולציה של זרימת הדם במוח, ויש אף מחקרים שהדגימו יתרון של שימוש בקטמין דווקא בפצועי ראש. על כן אפשר לתת את הטיפול בבטחה לפצוע ראש הזקוקים לשיכוך כאב. יתרון חשוב נוסף בקטמין בשימוש במתאר הטרום בית חולים הינו שהוא מאפשר לפצועים לשמור באופן יחסי על הרפלקסים הפרינגיאלים שלהם וכך לשמור על נתיב האוויר שלהם (אפילו כשמצויים בדיסוציאציה מלאה), אם כי לא ניתן להסתמך על כך באופן מלא ויש להשגיח על נתיב האוויר של הפצוע באופן רציף.\nתופעות לוואי אפשריות: טכיקרדיה הינה תופעת לוואי שכיחה של מתן קטמין. עם השימוש בקטמין לצורך הרדמה ייתכנו תופעות נוירולוגיות שונות, כגון אי-שקט, והזיות. תופעות אלו מופיעות לרוב בשלבי היציאה מההרדמה (Emergence from anesthesia) ושכיחותן יורדת משמעותית ככל שיורדים במינון קטמין. במינונים שניתנים לצורך טיפול בכאב תופעות לוואי הנ”ל – נדירות ביותר בנוסף, קטמין (לרוב במינונים הרדמתיים) עלול לגרום לריור והפרשות, אשר הצטברות שלהן עלולה להביא לגירוי הלרינקס ולרינגוספאזם. במידה ומופיע ריור משמעותי ניתן להפחיתו באמצעות שאיבת הפרשות ובשימוש במנת אטרופין- 0.5 מ”גIV .\nמורפין (Morphine Sulphate)\nתרופה מקבוצת האופיאטים, שפועלת לשיכוך כאב ע”י קישור לרצפטורים מסוג Mu במערכת העצבים המרכזית. מדובר בתרופה נפוצה, שנמצאת בשימוש בשדה הקרב מעל ל100 שנים. התרופה קיימת בצה”ל בצורת אמפולות של 10 מ”ג/1 מ”ל או בצורת מזרק אוטומטי למתן תוך שרירי.\nמתן מורפין IV יתבצע במנות של 5 מ”ג (בילדים במנות של 0.05 מ”ג/ק”ג). את האמפולה יש למהול עם 9 מ”ל נוזלים (לקבלת ריכוז של 1 מ”ג/מ”ל). בהיעדר גישה ורידית ומאחר ואקטיק איננו אופציה בילדים, ניתן באוכלוסייה זו לתת מורפין IM במינון 0.1 מ”ג/ק”ג, ללא מינון חוזר.\nהערכה חוזרת של הכאב תתבצע לאחר 15 דקות, ולאחריה במידה והפצוע עדיין כאוב ינתנו מנות חוזרות של 5 מ”ג.\nאיגרת זו נכתבת בתחילתו של מהלך להחלפת מזרקי המורפין האוטומטיים שברשות החובשים בסוכריות פנטניל. עד תום ההחלפה מאושר השימוש במזרקי מורפין אוטומטיים, בתנאים הבאים:\n\nטיפול ע”י חובש בלבד.\nאין בנמצא סוכריות אקטיק.\nהפצוע ללא סימני הלם.\nמזרק שני יינתן רק בהתקיים כל הנ”ל, במידה והפצוע עדיין כאוב ברמה של 5 ומעלה, וחלפו לפחות 30 דקות מהמזרק הראשון. לא יינתן טיפול ביותר מ-2 מזרקים.\n\nבפצוע כאוב הסובל מהלם משמעותי המתבטא בל”ד &lt;90 או דופק &gt;130 (אותו פצוע הדורש גם טיפול במוצרי דם) יש לשקול היטב את הצורך במתן מורפין, ובמידת הצורך לתת טיפול במנות מופחתות של 2 מ”ג למנה (בילדים מנות של 0.02 מ”ג/ק”ג).\nתופעות לוואי אפשריות כוללות: ישנוניות, בחילות והקאות, היצרות אישונים (miosis), ירידה בלחץ הדם ודיכוי נשימתי. עם זאת, חשוב לציין כי ככלל, בנפגע שסובל מכאב משמעותי, טיפול במורפין במינונים המומלצים שומר על יציבות המודינמית ואינו גורם לדיכוי נשימתי משמעותי. כמו-כן, בניגוד לדעה הרווחת, אין מניעה למתן מורפין בפצוע שסובל מחבלת ראש ושמתלונן על כאב משמעותי. במידה ומתן התרופה לא מתבצע במקביל למתן נוזלים יש לשטוף את התרופה ב 20 מ”ל לפחות על מנת לקבל את מלוא האפקט הטיפולי ולהימנע מflushing ( אודם מקומי) של הגפה ( במנגנון של שחרור היסטמין מהתאים).\nבבחילה המופיעה בעקבות טיפול במורפין ניתן לטפל באמצעות (Metoclopramide) 10mg Pramin IV במתן איטי (מהילה ל-10 מ”ל, מתן על פני 5 דקות) על מנת לצמצם את הסיכון לת”ל נוירולוגיות. אין צורך בטיפול פרופילקטי בפראמין לכל פצוע המטופל במורפין.\nפנטניל ציטרט: Oral Transmucosal Fentanyl Citrate:\nהינה תרופה נרקוטית מקבוצת האופיאטים, בעלת פוטנטיות של פי 100 ממורפין אך עם פחות תופעות לוואי. פועלת כאגוניסט של רצפטורי µ, נמצאת בשימוש פרנטרלי משנות השישים, לאור יתרונה כחוצה במהירות את ה-BBB ובכך מאפשרת הקלה מהירה של כאב.\nתינתן לפצועים הסובלים מכאב בינוני ומעלה ע”י חובש או מט”ב במידה ואין להם עדיין גישה ורידית.\nהשימוש המרכזי בפנטניל טרנסמוקוזטלי (אקטיק- ACTIQ , בשמו המסחרי בארץ) הינו לטיפול בכאב מתפרץ בחולי סרטן אך מחקרים שבדקו הכנסת פנטניל לפרוטוקול האנלגזיה בטראומה בבית חולים ומחוצה להם הראו יעילות גבוהה לצד מיעוט בתופעות לוואי. ACTIQ מגיע בתצורה של “סוכריה על מקל”. בהסתמך על נסיון האמריקאים בשימוש בתרופה בעיראק ואפגניסטן הוחלט בחיל הרפואה לרכוש את סוכריות ה ACTIQ במינון אחיד של 800mcg ולהכניסה לשימוש בהתוויה שאינה רשומה בישראל (אנלגטיקה בפצועי טראומה).\nהספיגה הטרנסמוקוזלית מביאה להשפעה אנלגטית מהירה, כאשר החלק של התרופה שנבלע ונספג במערכת העיכול מאפשר הארכת האפקט האנלגטי. המדובר בדרך מתן שאינה פולשנית, עם זמן פעולה מהיר ואפקט אנלגסטי ממושך, ההופך את ה- ACTIQ לאידיאלי בשימוש במתאר קדם בית חולים בדגש על מתאר קרבי.\nאופן השימוש: סוכריות האקטיק מגיעות כאשר הן ארוזות בנפרד. על מנת לעשות שימוש בתכשיר יש לגזור באמצעות מספרים/ מלע”כ את הקצה ( היכן שמסומן cut to open) , לפתוח האריזה ולהוציא את הסוכריה. את הסוכריה יש להניח בפה בין פנים הלחי לחניכיים ( על מנת להגביר הספיגה) ולהנחות את הפצוע למצוץ באופן פעיל וכן להניע את התרופה בחלל הפה לאורך הלחי ( בתנועות סיבוביות). יש להנחות הפצוע שלא לנגוס או ללעוס התרופה. יש לסיים ולהוציא את התרופה מהפה תוך 15 דקות ולאחר מכן לבצע הערכה מחדש של הכאב.\nפצוע שבהערכה חוזרת (לאחר 15 דקות) עדין סובל מכאב משמעותי (5 ומעלה) יוכל לקבל סוכריה נוספת, בלחי השניה (כאשר את הראשונה יש לזרוק). אין מקום לטיפול ביותר מ-2 סוכריות.\nבמצבים בהם הפינוי מתארך או מתעכב, מומלץ להשיג גישה ורידית ולטפל עפ”י הפרוטוקול התוך-ורידי, היינו קטמין ומורפין. *******תרשים *******תרשים\nAdopted from: Actiq prescribing information, FDA website, 2011\nתופעות לוואי: במחקר שבדק 7 שנות נסיון בטיפול ב ACTIQ בעיראק ואפגניסטן נמצאה יעילות גבוהה מאוד וירידה משמעותית בכאב כאשר ניתן לפצועים סמוך לנק’ הפציעה (רובם פצועי ירי בגפיים) ובמקביל מיעוט תופעות לוואי כאשר המרכזית בהן הייתה בחילה (12%). בנוסף יתכנו: בחילה, גרד, ישנוניות וסחרחורת. במקרה של בחילה משמעותית ניתן להוסיף פרמין IV 10 מ”ג ( או PO ). תופעות לוואי נדירות יותר כוללות דיכוי נשימתי, ירידת ל”ד. תופעות אלו לא תועדו ולא דווחו במינונים המדוברים. אין אישור לטפל באקטיק בילדים (מתחת ל-40 ק”ג ע”פ הערכת המטפל), לאור תגובה בלתי צפויה.\nניטור\nהתדרדרות נשימתית/ המודינמית סביר יותר שתיגרם כתוצאה מפציעתו העיקרית של הנפגע או פציעה אשר פוספסה במהלך הסבב הראשוני ועל כן ראשית יש לתת על כך את הדעת במקביל להפסקת הטיפול האנלגטי.\nכל פצוע המקבל טיפול לכאב בינוני ומעלה באמצעות נרקוטיקה ( מורפין/ קטמין/ פנטניל) חייב בניטור של מדדים חיוניים בדגש על מצב נשימתי תוך שימוש במד סטורציה ומעקב אחר רציף מצב ההכרה.\nטיפול בפצועים חסרי הכרה\nבפצוע חסר הכרה אשר אינו מונשם אין מקום לשימוש באנלגטיקה במתאר טרום בי”ח. בפצועים מונשמים אשר פינויים מתעכב יש בהחלט מקום לטיפול בכאב כחלק מהסדציה (ראה פרק “הסקר השניוני).\nככלל, מתן של קטמין או אופיאטים מחייב גישה וורידית (מבלי לעכב פינוי) והשגחה ופינוי ע”י מטפל בכיר."
  },
  {
    "objectID": "pain.html#סיכום",
    "href": "pain.html#סיכום",
    "title": "7  טיפול בכאב",
    "section": "סיכום",
    "text": "סיכום\nטיפול בכאב בטראומה מהווה נדבך משמעותי בטיפול בפצוע ומסייע להפחתת תחלואה ואף תמותה.\nבפרק זה הבאנו בפני המטפל כלים אפקטיביים, מתוקפים, פשוטים ויעילים לטיפול בכאב. כל פצוע הסובל מכאב משמעותי (5 ומעלה) יקבל טיפול אנלגטי מתאים אשר יקבע על פי הכשרת המטפל וקיום גישה ורידית, הפצוע ינוטר לכאב ויקבל תוספת והמשך טיפול על פי הצורך. המטפל ינטר את הפצוע במהלך כל הטיפול להתפתחות ת”ל אשר בעיקרן התדרדרות נשימתית/ המודינמית ובמקביל יתעד את הטיפול שניתן ע”ג טופס 101."
  },
  {
    "objectID": "vascular_access.html#עיקרי-העדכונים",
    "href": "vascular_access.html#עיקרי-העדכונים",
    "title": "8  השגת גישה למחזור הדם",
    "section": "עיקרי העדכונים",
    "text": "עיקרי העדכונים\n\n23/12/2021:\n\nאינדוקציה לאינטובציה כאשר זו נדרשת – התוויה מוחלטת להשגת גישה למחזור הדם\n\n14/12/2021:\n\nכתיבת הפרק"
  },
  {
    "objectID": "vascular_access.html#הקדמה-ורקע",
    "href": "vascular_access.html#הקדמה-ורקע",
    "title": "8  השגת גישה למחזור הדם",
    "section": "הקדמה ורקע",
    "text": "הקדמה ורקע\nהטיפול בנפגע טראומה מערב מגוון טיפולים ופעולות. חלק מהטיפולים דורשים השגת גישה וסקולרית, בדגש על החייאת מוצרי דם במסגרת החייאת בקרת נזקים. גישה ורידית פריפרית היא הגישה הרווחת בעולם להשגת גישה וסקולרית. כאשר יש צורך בגישה וסקולרית, חשוב שהדבר יקרה במהירות ומבלי לעכב את הפינוי של הפצוע. אחוזי ההצלחה בהשגת גישה ורידית פריפרית משתנים ותלויים במגוון גורמים לרבות מאפייני הפצוע, מאפייני הפציעה, מיומנות המטפל, המתאר וכו’. כאשר נתקלים בקושי בהשגת גישה ורידית פריפרית, יש מקום לשקול התקדמות לניסיונות להשגת גישה וסקולרית חליפית. יש לזכור כי מלבד הזמן אשר מוקדש לפעולה קיימים גם סיבוכים אפשריים כגון חשיפה למחטים מזוהמות וכן פגיעות וסקולריות.\nגישה וסקולרית תושג לכל המוקדם בסקר ההחייאה, ולרוב, בהמתנה או בזמן הפינוי. אין לעכב פינוי לצורך השגת גישה וסקולרית. ההתוויות להשגת גישה וסקולרית יכולות להיות מחולקות לשתי קבוצות: התוויות מוחלטות והתוויות יחסיות ועל כך יורחב בהמשך הפרק הנוכחי. כמו כן פרק זה יסקור את האפשרויות הקיימות כיום בצה”ל להשגת גישה וסקולרית חליפית ומתי יש לבחור בכל שיטה."
  },
  {
    "objectID": "vascular_access.html#פרוטוקול-השגת-גישה-למחזור-הדם",
    "href": "vascular_access.html#פרוטוקול-השגת-גישה-למחזור-הדם",
    "title": "8  השגת גישה למחזור הדם",
    "section": "פרוטוקול השגת גישה למחזור הדם",
    "text": "פרוטוקול השגת גישה למחזור הדם\n***************** תרשים"
  },
  {
    "objectID": "vascular_access.html#ביאור-פרוטוקול",
    "href": "vascular_access.html#ביאור-פרוטוקול",
    "title": "8  השגת גישה למחזור הדם",
    "section": "ביאור פרוטוקול",
    "text": "ביאור פרוטוקול\n\nההנחיות להשגת גישה ורידית\n\nיש לוודא שאכן יש צורך בהשגת גישה וסקולרית, ולא לעכב פינויי.\nבמידה ויש התוויה מוחלטת, ויש מטפל בכיר במקום, עד שני ניסיונות להשגת גישה ורידית פריפרית יבוצעו על ידי החובשים. במידה והמטפל הבכיר פנוי לכך, הניסיונות יבוצעו על ידו.\nניתן לנסות להשיג גישה ורידית פריפרית על ידי מטפל בכיר עד פעמיים. במידה והגיע חובש ללא מטפל בכיר, יבצע עד שני ניסיונות. כלל הניסיונות להשגת גישה ורידית פריפרית לאותו פצוע לא יעלו על ארבעה (חובש ואז מטפל בכיר או שני מטפלים בכירים).\nבשנים האחרונות עולה השימוש במכשיר US כעזר להשגת גישה ורידית פריפרית. כאשר קיים מכשיר US ומטפל המיומן בשימוש בו, לאחר כשלון של שני ניסיונות בלעדיו, יש להיעזר במכשיר.\nלאחר ארבעה כישלונות יש לעבור לגישה חליפית ( בעדיפות תוך גרמית).\nבמידה והמטפל הבכיר מתרשם כי לא יוכל להשיג גישה פריפרית, ניתן להתקדם לגישה חליפית ( בעדיפות תוך גרמית).\nהתקנת עירויי מרכזי תתבצע כאשר נכשלו ניסיונות התקנת עירוי פריפרי, או תוך גרמי, או כאשר קיימת התוויה מיוחדת להחדרת עירוי לווריד מרכזי, ותבוצע על ידי רופא המיומן לכך בלבד. ### החדרת עירוי פריפרי לווריד הג’וגולרי החיצוני: הוריד הג’וגולרי החיצוני הינו וריד פריפרי גדול ונגיש יחסית אשר יכול להוות אתר לניסיון השגת גישה ורידית פריפרית, בייחוד למטפל המיומן בכך.\n\n\n1. התוויות נגד מוחלטות:\n\nכישלון בגישה לווריד הקונטראלטרלי (המקביל) אשר הובילה ליצירת המטומה מקומית.\nחשד גבוה לפגיעת עמש”צ (הימנעות מתנוחת טרנדלנבורג ומניפולציה מיותרת של הצוואר). #### 2. הציוד הדרוש: הציוד הסטנדרטי להתקנת עירוי בווריד פריפרי. מזרק 10 מ”ל. #### 3. השיטה:\nמקם את הפצוע בשכיבה כאשר ראשו נמוך יותר משאר הגוף (הצבה בתנוחת טרנדלנבורג תסייע למילוי הוריד והבלטתו) והפניית הראש אל הצד הנגדי לצד ההחדרה (בגישה לווריד הימני הפצוע יביט שמאלה).\nזהה את הווריד ובצע חיטוי באמצעות ספונג’טה של מיקום ההחדרה: הוריד נע מזוית הלסת אינפריורית- לטרלית אל הקלביקולה וחוצה את שריר ה SCM כ 5 ס”מ מעל הקלביקולה. ראה תמונה מס’ 1.\n\n****************** תמונה\n\nלהדגשת הוריד ניתן לבצע חסם ורידי מקומי תוך שימוש באצבע (היד הלא דומיננטית) והפעלת לחץ מעל הקלביקולה (פרוקסימלית לנקודת החדירה). אין להניח חסם ורידים.\n\n\nבצע מתיחה של הוריד תוך שימוש באגודל היד הלא דומיננטית (כאשר האצבע מפעילה לחץ דיסטלית). הוריד נייד מאוג ולכן יש לשים דגש על קיבוע חזק שלו עם היד הלא דומיננטית. ראה תמונה מס’ 2.\n\n**************** תמונה\n\nהחדר את הונפלון, פרוקסימלית ככל שניתן (על מנת להימנע מהגעה לפסגת הריאה), בעדיפות למחצית הפרוקסימלית של מהלך הוריד. מאחר והווריד שטחי, החדירה אליו תתבצע בזווית של עד 10 - 25 מעלות (ראה תמונה מס’ 3).\n\nניתן לבצע החדרת ונפלון עם מזרק 10 מ”ל במחובר ולבצע החדרה תוך כדי שאיבה על מנת לוודא מיקום בכל עת.\n\nקבע הונפלון באמצעות לויקופלסט. אין לבצע קיבוע היקפי סביב הצוואר. חבר לסט נוזלים שטוף. יש לקבע את צינור הסט בנקודה נוספת באמצעות לויקופלסט, באופן שמונע מתיחה.\n\n\nבאם הונפלון לא מחובר לסט נוזלים אלא לצורך מתן תרופה מומלץ לבצע שטיפה לפני באמצעות סיילין.\n\n\nבמקרה של כשלון בהחדרה או שליפה של הונפלון והיווצרות המטומה מקומית יש להוציא את הונפלון ולהפעיל לחץ במקום למשך כחמש דקות. אין לנסות החדרה נוספת בווריד זה או בווריד הנגדי!\n\n\n\n\nעירויי תוך גרמי:\n\n1. היתרונות בגישה התוך גרמית\n\nאחוזי הצלחה גבוהים בהשגת גישה וסקולרית.\nמהירות הביצוע\nאפשרות להזלפת כלל מוצרי הדם והתרופות. #### 2. התוויות נגד מוחלטות:\n\n\nשבר בעצם.\nזיהום במקום ההחדרה.\nפגיעת עצם פרוקסמלית לאזור ההחדרה בגפה. #### 3. התווית נגד יחסית: מחלת עצם: Osteoporosis, Osteogenesis Imperfecta\n\nדגש בילדים: יש להשתמש ב-NIO או BIG ייעודי לילדים #### 4. מיקום החדרת ה-NIO: 1) ברירת המחדל ומיקום ההחדרה העיקרי הינה עצם השוקה (טיביה) הפרוקסימלית, -1 2 ס”מ מדיאלית ו-1 ס”מ פרוקסימלית ל-Tuberosity Tibial.\n*************************** תמונה\n\nבמידה ולא ניתן לבצע את הפעולה בגפה התחתונה, ניתן להחדיר את המחט גם לראש הקדמי של עצם הזרוע (הומרוס). לצורך ביצוע הפעולה בראש ההומרוס יש להשכיב את החולה על גבו, כשהמרפק של היד המיועדת לפעולה נוגע באלונקה וכף היד מונחת על הטבור. לצורך מציאת המיקום:\n\n\nעל המבצע להניח יד אחת על אמצע הדלתואיד ויד שנייה בקו האקסילרי הקדמי. הנחת הידיים תהיה בצורת סכין, כך שהזרתות צמודות למטופל לאורכן. על הזרתות להיות מונחות בגובה הכתף. יש להפגיש את האגודלים במרכז ולמשש כלפי מעלה כדי להרגיש את ה Greater Tuberosity. זהו אתר ההזרקה.\n\n******************* תמונה\n\n\n5. סדר פעולות בהחדרת ה-NIO:\n\nזיהוי אנטומי של מקום ההחדרה וסימונו.\nניקוי וחיטוי מקומי ע”י אלכוהול\nהצבת המכשיר במקום ההחדרה - בעזרת היד הלא דומיננטית של המשתמש אחוז את המכשיר באזור האחיזה המחוספס והצב את המכשיר ב-90 מעלות לעצם/משטח ההחדרה. יש לשים לב שלא לאחוז אותו באזור החלק, מאחר והוא חלק ממנגנון הפעולה של המכשיר ואחיזה שם תפריע לירי המחט.\n\n******************* תמונה\n\nפתיחת נצרת המכשיר - בעזרת היד הדומיננטית יש לסובב את ראש המכשיר כך שיהיה מקביל לכנפונים. אין חשיבות לכיוון הסיבוב.\n\n******************* תמונה\n\nבעזרת שורש כף היד של היד הדומיננטית, יש ללחוץ על המכשיר כשהוא עומד בניצב (90 מעלות) למשטח העצם. ללא לחץ ב-90 מעלות מנגנון הבטיחות של המכשיר לא יאפשר את הירי. יש לוודא הצמדה לאורך כל הזמן עם היד הלא דומיננטית.\n\n****************** תמונה\n\nלאחר וידוא כי המכשיר במקום הנכון, עומד ניצב ומוכן לירי, יש להמשיך להפעיל לחץ ב-90 מעלות בעזרת שורש כף היד ובמקביל למשוך בעזרת אצבעות היד הדומיננטית את כנפוני המכשיר. רק שילוב בין לחץ ב-90 מעלות למשיכת הכנפונים ישגר את המחט. יש לשים לב שממשיכים להצמיד עם היד הלא דומיננטית גם בשלב זה.\n\n***************8 תמונה\n\nלאחר הירי, יש לשחרר בעדינות ובתנועה סיבובית את גוף המכשיר מעיגול הפלסטיק הכחול שנמצא ע”ג עור המטופל ותפקידו לקבע את המחט ואת תעלת העירוי.\nבעזרת השנץ המיועד בקצה מכשיר הפלסטי, יש לשלוף את המחט הפנימית מתעלת העירוי, בדומה לפתיחת בקבוק משקה בעזרת פותחן, ובמקביל להחזיק את העיגול הכחול על מנת למנוע שליפה של המחט.\n\n******************* תמונה\n\nלאחר שליפת המחט הפנימית, נותרת בתוך העצם תעלת מתכת המקובעת לסביבה בעזרת עיגול כחול. במצב זה העירוי מוכן. ניתן להמשיך ולקבע את העיגול הכחול בעזרת לויקופלסט, או מדבקת קיבוע ייעודית.\nניתן לוודא את הצלחת הפעולה על ידי ניסיון שאיבה - בחלק מהמקרים תיראה טיפת נוזל מח עצם במזרק. יש לזכור כי חוסר יכולת לשאוב מח עצם לא מעיד על כישלון הפרוצדורה.\nלפני חיבור לנוזלים/תרופה, יש להזריק בולוס של 10 מ”ל סליין. במידה והרקמות הרכות מסביב לתעלת ההעירוי מתנפחות, העירוי ככל הנראה כשל ואינו יעיל.\nלאחר מתן בולוס של 10 מ”ל ניתן להשתמש בעירוי כמו בעירוי תוך ורידי רגיל. במידה ואין זרימת נוזלים חופשית דרך העירוי יש להזריק בולוס נוסף של 10 סמ”ק סליין.\nתרופות ונוזלים יוחדרו במינון זהה למינון הניתן בהזרקה תוך-ורידית. אין מגבלת כמות בהחדרת נוזלים או תרופות. אין הגבלה או מניעה במתן דם ומוצריו.\nתעלת העירוי תשלף בבית-חולים בלבד ולא בשטח. במידה והיא נשלפת בשטח יש לחבוש ע”י פד גזה.\nהמכשיר הינו חד פעמי. לאחר ביצוע ירי, לא ניתן להשתמש באותו המכשיר פעם נוספת.\n\n\n\n6. בעיות שכיחות בשימוש ב-NIO:\n\nהחדרה במיקום שגוי – ניתן לפתרון ע”י איתור מדויק של מקום ההחדרה וסימונו טרם הצבת המזרק.\nהחלקה על פני העצם – ניתן לפתרון ע”י מיקום המזרק בניצב למשטח העצם. החלקה ע”ג משטח העצם היא סיבת הכישלון המובילה ב-NIO . יש לייצב היטב את המכשיר עם היד הלא דומיננטית, במיוחד על חולים מזיעים ומדממים שעורם חלקלק.\nללא קיבוע ב-90 מעלות לעצם, המחט תתעקם במהלך הכניסה לעצם והפעולה תיכשל.\nזיהום מקומי - לבעיה מספר פתרונות:\n\nהקפדה על החדרה לעור שאינו מזוהם או פצוע.\nחיטוי העור טרם ההחדרה.\nהחדרת עירוי תוך ורידי בהזדמנות הראשונה והסרת העירוי הגרמי.\n\nהזלפה איטית או חוסר זרימה של נוזל העירוי – ברוב המקרים הסיבה לכך היא סגירה של סינוסים ורידיים במח העצם. הפתרון הינו הקפדה על מתן בולוס נוזלים ראשוני לאחר ההחדרה וכן מתן בולוס נוסף במהלך הזלפת העירוי. בנוסף, יש לוודא שהצנרת לא חסומה. ניתן לתת בולוסים באמצעות ברז תלת (נספח 1). #### 7. כישלון שימוש ב-NIO:\nבמידה ואין זרימה של נוזל העירוי גם לאחר מתן בלחץ של שלושה בולוסים של 10 מ”ל\nסליין כל אחד, הפרוצדורה תיחשב ככישלון. במידה והפרוצדורה נכשלה, ניתן להשתמש במכשיר נוסף ברגל השניה או במיקום חליפי. המכשיר הינו חד פעמי ולא ניתן להשתמש באותו מכשיר לאחר כישלון הפרוצדורה. ### EZ-IO: מכשיר נוסף הקיים בצה”ל להשגת גישה תוך גרמית הינו ה- EZ-IO: מקדחה ידנית קטנה עם ראש מתחלף שהוא למעשה המחט והקתטר בגדלים משתנים בהתאם למשקל (ורוד 15 מ”מ למשקלים 3-39 ק”ג, כחול 25 מ”מ למשקל מעל 40 ק”ג) וצהוב 45 מ”מ במצבים של ריבוי רקמה רכה או בהומרוס). ### ביצוע הפרוצדורה: #### 1. מציאת המיקום:\n\n\nבמבוגרים:\n\nבטיביה הפוקסימלית ובהומרוס בדומה למציאת המיקום בשימוש ב-NIO.\nבמלאולוס: 1-2 ס”מ סופריורית למלאולוס (בעדיפות המדיאלי) בקו האמצע.\n\nבילדים:\n\nבטיביה הפרוקסימלית: 2 ס”מ מתחת ל-tibial tuberosity ועד ס”מ מדיאלית על ה- tibial plateau.\nבמלאולוס: בדומה למבוגרים\n\nבתינוקות עד גיל שנה\n\nבטיביה הפרוקסימלית בדומה לילדים\nבפמור: בקו האמצע 1-2 ס”מ מעל הגבול העליון של הפיקה כשהרגל באקסטנציה #### 2. ביצוע הפרוצדורה:\n\n\n\nחיטוי אתר ההחדרה\nהסרת מכסה הבטחון מהמחט\nהחדרת המחט דרך העור בעדינות עד שהקצה נוגע בעצם – יש לראות לפחות 5 מ”מ מהקתטר חיצונית.\nלוחצים על הדק המקדחה תוך הפעלת לחץ עדין ויציב. עוזבים את ההדק כאשר מרגישים הקלה פתאומית בהתנגדות, שמעידה על חדירה לתוך חלל המדולה. באתר ההומרוס לשיפור היציבות המחט צריכה להיכנס 2 ס”מ לאחר המגע עם העצם. במקרה נדיר שהמקדחה לא עובדת ניתן להחדיר את המחט תוך כדי תנועת הברגה לחלל המדולה.\nמסירים את המקדחה ואת המוליך ומוודאים את יציבות ומיקום הקתטר (יציבות, שאיבת תוכן, שטיפה עם מזרק 10 ס”מ) ומקבעים. ### BIG ילדים: בילדים עד גיל 12, חל איסור להשתמש במכשיר ה NIO, ויש להשתמש במכשיר PEDIATRIC BIG או Pediatric NIO.\nמציאת המיקום: מה TIBIAL TUBEROSITY, יש להתקדם 1 ס’‘מ מידיאלית ו 1-2 ס’’מ דיסטאלית.\nביצוע הפרוצדורה:\n\nPediatric BIG - יש להצמיד את האקדח עם היד החלשה בזווית של 90 מעלות אל הרגל. יש להקפיד על ההצמדה לאורך כל הפרוצדורה. יש להוציא את הנצרה, תוך הקפדה על ההצמדה לרגל. עם היד החזקה יש ללחוץ עם כרית כף היד כך שיתבצע ירי של המחט. יש להוציא את המחט ולקבע באמצעות הנצרה ולויקופלסט. יש לבצע שאיבה על מנת לוודא שהמחט במקום. אי שאיבת מח עצם לא מצביע על כישלון הפורצדורה. יש לשטוף באמצעות 10 מ’’ל סליין.\nPediatric NIO – 1. התאמת עומק ההחדרה – הסרת מרווח המקום עבור בני 9-12, השארתו עבור בני 3-9.\n****************** תמונה\n\nאיתור מיקום ההחדרה – הנחת החץ המכוון הרלוונטי (R לרגל ימין, L לרגל שמאל) על חלקו הבולט של ה- tibial tuberosity קח שהחץ מקביל לאורך הטיביה\n\n**********************תמונה\n\nאחיזת המכשיר בעזרת היד הלא דומיננטית, באזור המחוספס והצמדת המכשיר לרגל ב-90 מעלות\n\n************** תמונה\n\nסיבוב המכסה ב-90 מעלות בעזרת היד הדומיננטית\n\n***************** תמונה\n\nתוך המשך הצמדה של ה-NIO לעור הילד בעזרת היד הלא דומיננטית יש להפעיל לחץ בעזרת כף היד הדומיננטית על המכסה תוך משיכה של הכנפונים.\n\n************** תמונה\n\nיש לאחוז בבסיס המייצב בעזרת האצבעות ולהרים כלפי מעלה תוך כדי סיבוב את מכשיר ה-NIO.\n\n********************* תמונה\n\nייצוב הבסיס בעזרת חבישה ייעודית או בעזרת לויקופלסט והסרה של המחט המוליכה בעזרת האצבעות או הגומחה הייעודית במכשיר.\n\n*************** תמונה\n\nוידוא החדרה תקינה באמצעות שאיבה על ידי מזרק והזרקה של 10 מ”ל סליין. לאחר מכן חיבור לסט עירוי\n\n\n\n\nעירוי מרכזי בטכניקת סלדינג’ר:\nהגישה הוסקולרית דרך וריד מרכזי אמנם מאפשרת הזלפה של מוצרי דם בקצב המהיר ביותר אך דורשת מיומנות רבה יותר משאר החלופות להשגת גישה וסקולרית. גישה זו אינה מומלצת לביצוע על ידי המטפל הראשוני ובמידה והוא נדרש לכך מטפל זה יבצע עירויי מרכזי בגישה פמורלית בלבד, ולא במקומות נוספים (משיקולים של סיכונים וסיכויי הצלחה במהלך הפעולה). #### 1. התוויות נגד :\nמוחלטות: 1) פגיעה ורידית ודאית או חשודה פרוקסימלית לוריד הפמורלי (איליאק, IVC) 2) פקקת ודאית או חשודה באתר ההחדרה, או בצד הנגדי.\nיחסיות: 1) הפרעת דמם 2) פגיעה מקומית או דפורמציה עקב פציעה. 3) היעדר דופק פמורלי הנימוש היטב. 4) זיהום מקומי באזור ההחדרה.\n\n2. ההכנות לפעולה:\n\nכאשר קיים מכשיר US ומטפל מיומן בשימוש בו, אין לבצע את הפעולה ללא US.\nפתח את הערכה לצד הפצוע, והנח על משטח קשיח ולא על גבי הנפגע. ניתן להשתמש בסיוע חובש לפעולה.\nבצע חיטוי ולבש כפפות סטריליות. כסה את האזור בסדין סטרילי עם חור.\nבדוק את הציוד: הכן מזרק ומחט דרכה יעבור המוביל גייד\n\nבדוק את שלמות המוביל ויציאתו התקינה מהמכשיר והחזר אותו למכשיר\nוודא קיום מרחיב\nוקיום הצנתר (ראה תמונה 4).\nהכן מזרק 10 מ”ל סיילין לשטיפה ומזרק לשאיבה, הכן מחזיק מחט וחוט לתפירה.\n\n\n********************** תמונה\n\n\n3. השיטה:\n\nזיהוי המקום האנטומי:\n\n******************תמונה\nהעורק הפמורלי נמצא במרכז קו המפשעה: בין הASIS והPubis Sympysis ודיסטאלית לLigament Inguinal . הוריד הפמורלי נמצא כחצי ס”מ מדיאלית לדופק הנמוש.\n\nבצע הרדמה מקומית: לאחר זיהוי המקום, חטא את האזור ובצע הרדמה מקומית בעזרת 2-3 מ”ל לידוקאין 2% . ניתן לוותר על שלב זה בפצוע מחוסר הכרה ודחיפות בהשגת הגישה.\nתנוחת הפצוע: בשכיבה על הגב, רגל ישרה בתנוחה אנטומית.\nזהה את המיקום בשנית (1ס”מ דיסטאלית לליגמנט, חצי ס”מ מדיאלית לדופק הפמורלי) והחדר את המחט בזווית 45º לכיוון הראש תוך שאיבה במזרק (תמונה 6) לאחר קבלת החזר ורידי נתק את המזרק תוך קיבוע המחט (תמונה 7).\n\n***************************** תמונה\n\nהחדר את המוביל אל חלל המחט עד לעומק של הסימן III (מסומן על גבי המוביל, משמעותו 30 ס”מ) או 5 ס”מ מפתח המחט. אם נתקלת בהתנגדות סובב את המוביל על צירו ונסה המשך החדרה. אין לדחוף את המוביל בכוח ואין לאבד אחיזה במוביל! הסר את מחזיק הפלסטיק מהמוביל.\n\n**************** תמונה\n\nמשוך את המחט בעדינות לאורך המוביל עד ליציאתה, בעיגון המוביל למקומו בפתח ההחדרה עם האצבעות (תמונה 9). בצע הרחבת חתך בעזרת הסקלפל על מנת להקל על החדרת המרחיב.\n\n************************* תמונה\n\nהחלק את המרחיב לכל אורכו לאורך המוביל על מנת לבצע הרחבה של הרקמה התת עורית (תמונה 10).\n\n************************* תמונה\n\nהסר את המרחיב בזהירות לאורך המוביל, והשחל את הצנתר על גבי המוביל )תמונה 11) תוך כדי אחיזת המוביל עצמו בכל שלב.\n\n************************* תמונה\n\nהוצא את המוביל וחבר מזרק עם 10 עם 5 מ’’ל סליין. בצע שאיבה עד שיוצא דם ואז הכנס את השטיפה.\n\n************************* תמונה\n\nבצע תפירה של הצנתר באמצעות תפר משי דרך החורים הייעודיים.\nחבוש את האזור בצורה סטרילית. #### 4. סיבוכים אפשריים:\nניקוב עורקי: יזוהה בדימום פולסטילי. יש ללחוץ למשך 5 דקות לעצירת הדימום.\nניקוב מעי: בפצועים עם בקע מפשעתי.\nניקוב שלפוחית השתן: בפצועים עם הרחבת כיס השתן.\nתסחיף אויר: יש להקפיד על סגירת הצנתר בכל שלב.\nהפרעות דמם: דימום ויצירת המטומה, תרומבוזיס של הוריד הפמורלי או האיליאקי.\nסיבוכים מאוחרים: היווצרות פסאודו אניוריזמה, אבסס בפסואס בחדירת המעטפת השרירית, ארתריטיס ספטי, זיהום.\nפגיעה בעצב הפמורלי."
  },
  {
    "objectID": "vascular_access.html#נספחים",
    "href": "vascular_access.html#נספחים",
    "title": "8  השגת גישה למחזור הדם",
    "section": "נספחים:",
    "text": "נספחים:\n\nנספח א - שימוש בברז תלת:\nבשימוש בברז תלת מאפשר מתן בולוסים מהירים של נוזלים. דרך השימוש: 1. יש לחבר את הברז תלת כך שבצד אחד מחובר סט הנוזלים וממול החיבור לונפלון\n************************* תמונה\n\nלפתח הנוסף מחברים מזרק.\nמסובבים את ברז התלת כך שהוא פתוח לסט ולמזרק ושואבים את מוצר הדם/הנוזל שרוצים להזריק מהשקית.\nמסובבים את ברז התלת כך שהוא פתוח לכיוון המזרק והמטופל ומזריקים את תכולת המזרק.\nחוזרים על הפעולות בסעיף ג’ ו-ד’ עד גמר מתן הטיפול הרצוי.\n\n************************* תמונה\nתמונה א’. מצבים אפשריים של ברז תלת\nמצב מספר 1 – המצב בעת שאיבת הנוזל. מצב\nמספר 3- המצב בזמן הזרקת הנוזל למטופל\nמצבים 2 + 4 – מצבים למתן העירוי כאשר לא נדרש שימוש במזרק"
  },
  {
    "objectID": "secondary_survey.html#עיקרי-העדכונים",
    "href": "secondary_survey.html#עיקרי-העדכונים",
    "title": "הסקר השניוני",
    "section": "עיקרי העדכונים:",
    "text": "עיקרי העדכונים:\n15/07/2021:\n\nכתיבת הפרק"
  },
  {
    "objectID": "secondary_survey.html#הקדמה-ורקע",
    "href": "secondary_survey.html#הקדמה-ורקע",
    "title": "הסקר השניוני",
    "section": "הקדמה ורקע",
    "text": "הקדמה ורקע\nמקומו של הפצוע הוא בבית החולים, מהר ככל האפשר. כל עיכוב לא הכרחי של הפצוע בשטח מפחית את סיכוייו לשרוד. לחוליה הרפואית, לצוות הרפואי ולמחלקת הרפואה הגדודית לא קיימת יכולת להשהות פצוע. התנאים בסביבה מאוימת, תחת אילוצים מבצעיים, ללא יכולות ניטור מתקדמות, ללא רופאים מומחים מכלל התחומים הנדרשים, ללא צוות סיעודי, ללא יכולות הדמיה ובדיקות מעבדה, עם ציוד מוגבל, ללא אפשרות לסטריליות, וללא חדר ניתוח, אינם מאפשרים טיפול מיטבי בפצוע. הטיפול בסביבה זו מסכן את הפצוע ואת הכח – ולכן יש לחתור בכל שלב לפינוי המיידי של הפצוע ובעדיפות ליעד הדפניטיבי – בית חולים.\nההשפעה של ההנחיות המופיעות בפרק זה על תוצאי הפצוע (Outcome) מוגבלת, בוודאי בהשוואה לפעולות המבוצעות בסקר הראשוני ובסקר ההחייאה ובהשוואה לפינוי מהיר. על כן, חובתו של כל מטפל בכיר להדגיש בפני המפקדים את חשיבות הפינוי, ולוודא כי אינו מתעכב. פצוע, שניתן לפנותו בתום סקר ההחייאה או בתום הסקר הראשוני, או אפילו תוך כדי הסקר הראשוני, יפונה מייד, ויעבור את הסקר השניוני תוך כדי הפינוי. יחד עם זאת, במתארים מסוימים, בחירום ובפעילויות מיוחדות בעיקר, עלול להיות מצב של מטפל בכיר המטפל בפצוע דחוף, ללא יכולת פינוי, למשך שעות בודדות. רק במידה ואין אפשרות להתחיל בפינוי משיקולים מבצעיים, יבוצעו ההנחיות בזמן ההמתנה לפינוי. גם אם הוחל ביצוע סקר שניוני, ניתן ואף רצוי להפסיקו בכל עת לטובת פינוי, היות ואף אחת מהפעולות המתבצעות בו לא עולה בחשיבותה על פינוי הפצוע."
  },
  {
    "objectID": "secondary_survey.html#תנאי-סף-לתחילת-הסקר-השניוני",
    "href": "secondary_survey.html#תנאי-סף-לתחילת-הסקר-השניוני",
    "title": "הסקר השניוני",
    "section": "תנאי סף לתחילת הסקר השניוני",
    "text": "תנאי סף לתחילת הסקר השניוני\n\nהפצוע תו”כ פינוי או מוכן לפינוי בכל רגע נתון - כלל הצנרת מאובטחת, השרכים מוצנעים, והמכשירים צמודים לפצוע או ניתנים להצמדה בכל רגע נתון.\nבמידה והפצוע אינו במהלך פינוי, בוצעו המאמצים המרביים להאיץ את פינויו.\nבוצע סקר ראשוני מלא.\nבוצע סקר החייאה מלא, לרבות טיפול בכאב, כריכת אגן והנחת סד תומאס ע”פ ההנחיות.\nהפצוע מנוטר באופן מקיף ורציף - ל”ד, דופק, סטורציה, קצב נשימות, GCS והערכת כאב (NRS) לפחות כל 15 דקות (ובתדירות גבוהה יותר ככל שמצב הפצוע מצריך זאת). במידה והפצוע מצונרר יכלול גם ETCO2. ניטור ורישום מוקפד של המדדים בטופס 101 תוך ציון זמנים.\nהועבר דיווח מפורט על הפצוע לדרג הבא."
  },
  {
    "objectID": "secondary_survey.html#סקר-שניוני-עפי-סדר-פעולות-הרחבה-בהמשך",
    "href": "secondary_survey.html#סקר-שניוני-עפי-סדר-פעולות-הרחבה-בהמשך",
    "title": "הסקר השניוני",
    "section": "סקר שניוני עפ”י סדר פעולות (הרחבה בהמשך)",
    "text": "סקר שניוני עפ”י סדר פעולות (הרחבה בהמשך)\n\nבפצוע מונשם –Bite block, חיבור למנשם אוטומטי, כיוונונו ווידוא הנשמה תקינה, הכנת תרופות הרדמה להמשך, קשירת הידיים לאלונקה (בעדינות).\nוידוא כלל הקיבועים.\nהשלמת עירוי פריפרי שני לגיבוי.\nבדיקה גופנית מלאה מהקודקוד ועד לבהונות הרגליים – טיפול בכל פציעה המזוהה בדרך (שטיפת פצעים, קיבוע שברים, חבישת כוויות וכיוצ”ב).\nהסרת חסמי עורקים במקרים בהם אין בהם יותר צורך, ושקילת המרה של חסמי עורקים במידה וניתן. יש לשים דגש על חסמי עורקים אשר הונחו בשל סיבה מבצעית וזהו המועד לבדוק את הפציעה.\nמתן טיפול אנטיביוטי בהתאם להתוויות המופיעות בפרק “הטיפול האנטיביוטי בשדה”.\nבפצוע שקיבל הקסאקפרון – במידה וחלפו 3 שעות יש לתת מנה נוספת.\nהכנס צנתר שתן (בסמכות רופא בלבד) בכל פצוע הלם, פצוע מחוסרהכרה או אינדיקציה אחרת למעקב תפוקת שתן (פגיעת מעיכה, כוויות וכו’) – בהיעדר התוויית נגד - במידה וצפי הפינוי מעל לשעה.\nהכנס זונדה לניקוז הקיבה (בסמכות רופא בלבד) בפצוע מונשם – דרך הפה בלבד, במידה וצפי הפינוי מעל לשעה.\nהערך לשגרה מחזורית של טיפול בפצוע – ניטור, סדציה (לפי הצורך), טיפול בכאב, בדיקה גופנית, טיפול סיעודי לרבות שינויי תנוחה וכן הלאה, כמפורט בפרק “אחזקת פצוע לאחר הסקר השניוני”, בעזרת הטופס הייעודי.\n\n\nBite Block\nפצוע המונשם דרך טובוס (לא קוניוטום) ואינו משותק עלול לנשוך את הטובוס ולהביא לחסימתו. ניתן למנוע זאת בראש ובראשונה ע”י מתן סדציה מספקת, אולם יש להניח גם אמצעי בפיו של הפצוע שימנע סגירה של המנשך הטובוס. לצורך כך, בטווח הקצר, מקובל להשתמש במנתב אוויר פלסטי (“Airway”). בפינוי הקצר הוא נותן מענה מספק. עם זאת, במידה והוא מונח לזמן ממושך הוא עלול לגרום ללחץ על עורק הלשון ולגרום לנמק שלה. לכן, בתחילת הסקר השניוני נמיר אותו לחסם נשיכה רך – אגד מגולגל שיונח בין השיניים הטוחנות (מבלי לדחות את הלשון לאחור). יש להקפיד להשאיר שרך שבולט אל מחוץ לפה (ניתן לקשור בעדינות לטובוס. יש לבצע את ההחדרה בעדינות ותוך זהירות שלא להזיז את הטובוס ממקומו. לאחר מכן יש לבצע שנית האזנה דו”צ על מנת לוודא שהטובוס לא הועמק אל תוך אחת הסימפונות.\n\n\nחיבור למנשם אוטומטי\nיש לחבר מנשם אוטומטי בהקדם האפשרי לכל פצוע שעבר אינטובציה או קוניוטומיה – ללא קשר למשך הפינוי. הנשמה של פצוע עם צינור בקנה (טובוס או קוניוטום) באמצעות אמבו הינה מורכבת, היא מנטרלת את המטפל המנשים פיזית וקוגניטיבית לאורך כל זמן ההנשמה, נוטה להיות לא סדירה - בקצב מהיר או איטי, בלחצים גבוהים או קטנים ובנפחים קטנים או גדולים מהרצוי. הנשמה ביתר (Hyperventilation) גורמת לבססת נשימתית המובילה לכיווץ כלי דם, הפרעות קצב, טכיקרדיה ואף איסכמיה לבבית ומוחית (במקרי פגיעות ראש). הנשמה בחסר (Hypoventilation) גורמת לחמצת נשימתית המחמירה קואגולופתיה של טראומה והיפותרמיה, ומעלה תמותה. לחצים גבוהים גורמים לנזק ישירות לריאה, ומחמירים חזה אוויר. המנשם האוטומטי נועד לפתור בעיות אלו. פירוט על המנשמים הקיימים בצה”ל ניתן למצוא בפרק “אחזקת פצוע לאחר הסקר השניוני”.\nבעת הנשמה דרך צינור בקנה, בין אם על ידי מנשם ידני ובין אם על ידי מנשם אוטומטי, יש לחבר לקפנוגרף או קפנומטר (כמותי). ערכי המטרה הינם EtCO2 של 30-35 מ”מ כספית. בעת שחלוף, יש להכין את המנשם האוטומטי של הצוות המקבל, לנתק מהמנשם האוטומטי של הצוות המעביר תוך חיבור מיידי של המנשם האוטומטי של הצוות המקבל. המסנן הויראלי ימשיך עם הפצוע למנשם החדש. אין התוויות נגד לחיבור המנשם האוטומטי. על מנת להיות בקיאים בתפעול המנשם האוטומטי, ישנה חשיבות לתרגול השימוש במכשיר. במהלך התרגול נדרש לחבר למנשם ריאה מלאכותית, שנמצאת בערכת המכשיר. על מנת לאפשר תרגול גם כאשר אין מכשיר בהישג יד פותחה אפליקציה ייעודית בענף צוה”ר. אפליקציה זו מאפשרת תרגול כלל הפונקציות במכשיר: טיפול בתקלות, חיבור אביזרים למקומם במנשם וכיוב’.\n\n\nבדיקה גופנית מדוקדקת\nבשלב הסקר השניוני נבצע בדיקה גופנית מדוקדקת המלווה בטיפול Head to toe – Treat as you go . הבדיקה מבוצעת באופן שיטתי, מהראש ועד לרגליים, לזיהוי פציעות שלא ניתנה להן התייחסות בסקר הראשוני. פציעות עם פגיעה בשלמות העור יישטפו במים וייחבשו, שברים ונקעים יקובעו (באמצעים כמו סד ,SAMחבישות אלסטיות, משולשי בד ובמידת ההכרח חבישות מאולתרות). כוויות ושפשופים ייחבשו בתחבושת מטלין. בשלב זה הפצוע כבר אמור להיות מופשט ומכוסה – יש להסיר את הכיסוי בהדרגה ולהחזירו מיד כתום הבדיקה של כל פלג גוף. בסיום הבדיקה יש להחזיר את הפצוע למצב של מוכנות לפינוי.\n\n\nהמרת חסמי עורקים\nהנחת חסם עורקים היא פעולה דחופה ומצילת חיים. לחסם עורקים שתי התוויות עיקריות. הראשונה, כאשר לחץ ישיר אינו יעיל – לדוג’ לחץ ישיר כשל, רסיסים מרובים מדממים בגפה או קטיעה גדולה. השנייה, כאשר בנסיבות המיידיות באירוע, אין זמן או יכולת להפעיל לחץ ישיר – למשל תחת אש, בחושך ובאר”ן. במספר מחקרים שבוצעו, חסמי עורקים שהונחו למשך עד שעתיים, נמצאו כבטוחים ולא גרמו לעלייה בשיעור הקטיעות. מסיבות אלו, בעת ספק, יש להניח חסם עורקים.\nבמידה וחסם עורקים הונח לדוגמא בעת אירוע מבצעי, ובדיעבד מתגלה כי אין כלל פציעה שעשויה לדמם חיצונית בגפה, ניתן להסיר את חסם העורקים באיטיות תוך וידוא כי לא מופיע דימום.\nבפצוע ללא סימני הלם עמוק, במידה וחסם העורקים הונח בהתוויה נסיבתית, ניתן לנסות ולהמיר את חסם העורקים בלחץ ישיר בתנאים הבאים: (א) לחץ הדם הסיסטולי גבוה מ-90 מ”מ כספית וגם הדופק קטן מ-110 לדקה, ו(ב) קיימת גישה ורידית פתוחה. בתנאים אלו מטפל בכיר רשאי להמיר בשש השעות הראשונות לאחר ההנחה. במידה ועברו יותר משש שעות אין להמיר את חסם העורקים.\nאת ניסיון ההמרה נתחיל בחיבור מלא של הפצוע לניטור, חשיפה מלאה של הגפה, והכנת חסם עורקים נוסף מעל (קריבני) חסם העורקים הנוכחי. לאחר מכן נבצע חבישה לוחצת קפדנית על מקום הדימום. במידה ונראה שיש מקום גם לביצוע של packing, זה יבוצע טרם הסרת חסם העורקים. את חסם העורקים נשחרר באיטיות. אין לגזור את חסם העורקים. יש לוודא שהדימום לא התחדש ושהדופק הרחיקני כן. נתעד את ההמרה בטופס 101 לרבות:\n\nמיקום וסוג התחבושת שהונחה.\nשעת ההמרה.\nהצלחה או כשלון.\nלאחר ביצוע הפעולה, נשגיח באופן רציף במשך 5 דקות, ולאחר מכן נמשיך ונעריך את המדדים והתחדשות הדימום כל 15 דקות.\n\nבמידה וחסם העורקים היה מונח מעל לשעתיים, יש לתת טיפול בנוזלים - בין חצי ליטר לליטר של תמיסת הרטמן בהרצה - על מנת לצמצם את הסיכון לנזק כלייתי כתוצאה מתוצרי פירוק שריר ואת הירידה בלחץ הדם שנגרמת כתוצאה משחרור חומרים וזו-דילטוריים מהגפה שהיתה חסומה. הסיכון הולך וגדל ככל שהמסה של הגפה החסומה גדולה יותר (חסם פרוקסימלי, גפה תחתונה) ומשך החסם ארוך יותר. בנוסף קיים סיכון להיפרקלמיה זמנית. לאור הנ”ל, במידה והפצוע צפוי להגיע למסגרת בעלת יכולות טיפול נמרץ (בי”ח, פלה”ק וכיוצ”ב) בשעה הקרובה יש לשקול לדחות את ההמרה עד הגעתו לאותה מסגרת.\n\n\nמתן אנטיביוטיקה\nבכל פצוע עם פגיעה חודרת יש לתת טיפול אנטיביוטי עפ”י פרק “הטיפול האנטיביוטי בשדה”. ההנחיה היא על מתן של אנטיביוטיקה לכל פצוע שאינו צפוי להגיע לביה”ח תוך שעה מרגע הפציעה, אולם גם לפצועים עם משך פינוי קצר יותר מומלץ לתת טיפול אנטיביוטי, שלא על חשבון פעולות הסקר הראשוני או סקר ההחייאה.\nהטיפול המקובל כיום בצה”ל הוא IV Ceftriaxone 2g פעם ב-24 שעות. במידה וקיימת גם פגיעת ראש או בטן יש להוסיף IV Metronidazole 500mg פעם ב-8 שעות.\n\n\nהקסאקפרון\nבמידה וחלפו 3 שעות ממתן המנה הראשונה של הקסאקפרון שקיבל הפצוע, יש לתת מנה שניה של 1 גרם.\n\n\nצנתר (קתטר) שתן\nקתטר שתן יוכנס בהחלטת רופא בלבד (אינו בסמכות פרמדיק), על ידי רופאאו אחבלבד. פעולה זו כרוכה בסיבוכים פוטנציאליים, במיוחד בסביבה של סטריליות לא מיטבית, ולכן לא תבוצע בפצוע שצפוי להגיע לביה”ח בתוך שעה מרגע הפציעה. פצועים שלהם יש להכניס קתטר שתן:\n\nפצועים בהלם (על מנת לעקוב אחר תפוקת השתן).\nפצועים מורדמים או מחוסרי הכרה למניעה של (Bladder distention).\nפצועי מעיכה או כוויות, שעבורם מתן נוזלים מוכוון עפ”י תפוקת השתן.\n\nהתוויות נגד להחדרת קתטר שתן כוללות:\n\nחשד לשבר באגן\nדם בקצה השופכה.\nהמטומה בסקרוטום (שק האשכים) ו/או בפרינאום (בין פי הטבעת לשק האשכים).\n\nשיעור הזיהומים עם קתטר שתן הוא כ-5% ליום, לכן יש חשיבות גדולה בביצוע הפרוצדורה באופן סטרילי. בכדי להקל על ההכנסה, חשוב למרוח ג’ל לובריקציה בכמות רבה. יש לבצע את ההחדרה בעדינות, ללא הפעלה של כח מוגזם. בגבר יש להחדיר את הקתטר עד לבסיסו, באישה עד קבלה של שתן ולאחר מכן כ-3 ס”מ נוספים. במידה ולא חוזר שתן דרך הקתטר יש ללחוץ חיצונית (ע”י עוזר) מעל לפוביס במטרה ללחוץ על השלפוחית. רק במידה ויש חזרה של שתן יש לנפח את הבלונית בנוזל (10 מ”ל סליין) ולחבר לשקית שתן. במידה ולא נתקבל שתן אין לנפח את הבלונית. בהמשך יש לקבע את השקית לרגל הפצוע, ולתעד בטופס 101 את שעת ההכנסה וכמות השתן בשקית לאחר ההכנסה. בהמשך, יש לתעד את כמות השתן שנוספה לאחר כל שעה. אין מניעה מלהכניס קתטר לפצוע בהכרה, אולם יש להקפיד לתת לו הסבר טרם ביצוע הפעולה.\n\n\nזונדה\nיש להכניס זונדה אוראליתלכל פצוע שעבר אינטובציה או קוניוטומיה. יחד עם זאת, אין לבצע פעולה זאת עד כל עוד לא בוצעו הפעולות הנדרשות מהסקר הראשוני, סקר ההחייאה והסקר השניוני.\nכל פצוע מונשם הוא בסכנה לאספירציות. בהגדרה, כל פצוע טראומה הוא בעל קיבה מלאה. הנשמה באמבו ומסיכה במיוחד בידיים לא מיומנות, ממלאת את הקיבה באוויר. תרופות ההרדמה נוגדות את רפלקסי השיעול והבליעה המגנים מפני אספירציות. בלונית הטובוס או הקוניוטום מהוות הגנה חלקית בלבד ולא אוטמות באופן מלא מכניסה של תוכן ממע’ העיכול אל דרכי הנשימה.\nהכנסת זונדה מצמצמת את כמות הנוזלים והגזים בקיבה ובכך מורידה את הלחץ הזה ומקטינה את הסיכוי להקאה ואספירציות. הבחירה במיקום ההחדרה תתבצע בראש ובראשונה בהתאם למיומנות ונסיון המטפל. החדרה אוראלית בפצוע מונשם אינה דורשת את שיתוף הפעולה של הפצוע, ומותרת גם כאשר יש חשד לשבר בבסיס הגולגולת. אין להחדיר זונדה נזאלית בכל מקרה של חשד לשבר בבסיס הגולגולת.\nטרם ההחדרה יש למדוד את העומק הדרוש – מהפה, סביב זווית הלסת ועד לאפיגסטריום. ההחדרה תתבצע תוך הרמה של הלסת להקלת ההחדרה. אין להכניס אצבעות לתוך פיו של הפצוע!\nלאחר החדרת הזונדה ננסה לשאוב תוכן. במידה ויוצא תוכן יש לחבר לשקית, לקבע לגוף הפצוע את הצינור ואת השקית (יש להקפיד להימנע מלחץ של הצינור על העור), ולתעד בטופס 101 את הפעולה ושעת ביצועה. במידה ולא, ניתן להזריק 20-30cc של אוויר תו”כ האזנה על פני האפיגסטריום. במידה ונשמע רעש גס של כניסת אוויר, הדבר מעיד על הימצאות של הזונדה בדרכי העיכול. יש לנסות שוב לשאוב. במידה וחוזר תוכן או אוויר באותה הכמות, יש לקבע את הזונדה. במידה ולא, יש לנסות להתקדם עוד כ- 5 ס”מ עם הזונדה ולנסות שוב. במידה ובהזרקת האוויר הזונדה אינה בדרכי העיכול יש להוציאה ולנסות שנית. אין לבצע יותר מ-3 ניסיונות להחדרת זונדה – במידה והם נכשלים, יש לוותר על ניקוז הקיבה.\n\n\nסיכום\nהסקר השניוני כולל בתוכו פעולות אבחנתיות וטיפוליות חשובות, שעשויות לצמצם נכות וסבל, אולם התרומה של כולן נחותה בהשוואה לתרומה של פינוי לביה”ח או מסגרת רפואה מתקדמת אחרת. לפיכך, יש חשיבות ולהכיר ולשלוט בשלבי הסקר השניוני, אולם תמיד לזכור כי אין לעכב פינוי לצורך ביצועו."
  },
  {
    "objectID": "pfc.html#עיקרי-העדכונים",
    "href": "pfc.html#עיקרי-העדכונים",
    "title": "9  טיפול מתמשך בפצוע",
    "section": "עיקרי העדכונים:",
    "text": "עיקרי העדכונים:\n15/07/2021: - כתיבת הפרק\n28/01/22: - עריכת הפרק והכנה להפצה"
  },
  {
    "objectID": "pfc.html#הקדמה-ורקע",
    "href": "pfc.html#הקדמה-ורקע",
    "title": "9  טיפול מתמשך בפצוע",
    "section": "הקדמה ורקע",
    "text": "הקדמה ורקע\nמקומו של הפצוע הוא בבית החולים, וכלל מאמצי ההחייאה המבוצעים בשטח מטרתם לשפר את סיכוייו של הפצוע לשרוד את הגעתו לבית החולים. מאידך, הניסיון ההיסטורי מוכיח כי מנקודת מבט מבצעית לא תמיד ניתן לפנות את הפצוע באופן מיידי לבית החולים, מה שהוביל ליצירת דרגי ביניים, כדוגמת פלה”ק“א ועוד.\nעם זאת, ייתכן מצב חריג של כוח, שנמצא בנתק מבצעי, ואין לו את היכולת לפנות את הפצוע לדרגים אלו, או שהם אינם זמינים לו. כך ייתכן מצב של מטפל בכיר המטפל בפצוע דחוף, ללא יכולת פינוי, במשך שעות רבות. מדובר במצב בלתי-רצוי, אולם לעתים בלתי נמנע. מטרת איגרת זו לתת כלים לאותו מטפל לעשות את המיטב במצב בלתי-מיטבי זה, ובהינתן ניסיון מועט יחסית בטיפול בפצועים מורכבים וטיפול נמרץ. במצבים אלו יש יתרון עבור רופאים, שהכשרתם כוללת גם עבודה במחלקות אשפוז, ובשאיפה גם חשיפה מסוימת לעבודת טיפול נמרץ.\nפרק זה נוצר על מנת לתת כלים שימושיים למטפל הבכיר בחוליה הרפואית או בתאג”ד כאשר עליו להעניק טיפול למשך פרק זמן העולה על כמה שעות בודדות (ובהסתמך על האמצעים הקיימים בדרג הגדודי).\nהפרקטיקה המובאת באיגרת נחותה באופן חד משמעי לעומת האלטרנטיבה של פינוי הפצוע לבית החולים או לדרג בו קיימות יכולות כירורגיה וטיפול נמרץ, והיא מהווה אילוץ למצב שנוצר בשטח .\nההנחיות המופיעות בפרק נסמכות בעיקר על דעותיהם של מומחים במקצועות הרלוונטיים ובחלקן בהתאמה של עקרונות המשמשים בבתי החולים, לתנאים ולאמצעים הקיימים בשטח.\nמקור נוסף לתרחישים שנדונו בפרק הוא סקירה שפורסמה ב-2017 של 54 מקרים בצבא ארה”ב בהם התבצע טיפל ממושך (4-120 שעות) בפצועים וחולים, שתיארה מגוון רחב של פציעות ותרחישים שונים. מן הסתם לא התייחסנו לכל פציעה ותרחיש, אלא נתנו כלים המתייחסים לעקרונות המתייחסים למצבים המרכזיים שבהם.\nמתי בסכמה נבצע את ההנחיות המוזכרות בפרק?\nמקומן הכרונולוגי של ההנחיות מגיע לאחר השלמת הסקר השניוני. הטיפול בפצוע המעוכב כולל מספר שלבים: 1. השלמת הסקר השניוני ומעבר לשלב אחזקת הפצוע. 2. יצירת סביבת עבודה, חלוקת תפקידים וסבבים. 3. הערכת הפצוע עפ”י מערכות, הגדרת בעיות ויצירת תוכנית טיפולית. 4. באם ניתן – הצגת הפצוע לגורם רפואי בכיר – חפ”ק אחורי“ק וכיוצ”ב. 5. מעקב והערכות חוזרות. 5. פינוי. לבית חולים או למסגרת בעלת יכולות טיפול נמרץ וכירורגיה (ומשם לבית חולים).\nבכל מקרה של התדרדרות במצב הפצוע, יש לבצע סקר ראשוני מחודש, ולשקול במסגרת האבחנה המבדלת פציעות מפוספסות וכן השפעות של הטיפולים שנתנו - ירידת ל”ד וחזה אוויר בלחץ לאחר הנשמה בלחץ חיובי, ירידת ל”דבמצב הכרה כתוצאה מהשפעת תרופות וכן הלאה."
  },
  {
    "objectID": "pfc.html#מרכיבי-הטיפול",
    "href": "pfc.html#מרכיבי-הטיפול",
    "title": "9  טיפול מתמשך בפצוע",
    "section": "מרכיבי הטיפול",
    "text": "מרכיבי הטיפול\n\nסביבת העבודה\nמתן טיפול רפואי מתמשך מחייב יצירת סביבת עבודה מוגנת, מסודרת ונוחה ככל הניתן. סביבה זו יכולה להיות: - נייחת – מבנה, עמדת הסוואה, רכב בשהייה, שיח, מחסה סלע וכיוצ”ב. - ניידת – כלי רכב, תוך כדי פינוי ממושך. האיגרת לא תדון במקרים אלו, שהם נחלתן של יחידות ספציפיות, אולם חלק מהמידע המובא כאן ישים גם אליהם.\nלא תמיד ניתן יהיה לבחור את סביבת העבודה, אולם עד כמה שניתן יש לשאוף שהיא תהיה: - מוגנת מאויב, ככל הניתן, ולכל הפחות מאש שטוחת מסלול. - נסתרת - בשאיפה עד רמה שניתן להיעזר בתאורת פנסים. - מוגנת מאיתני הטבע – גשם, שמש, חום, קור וכיוצ”ב. במידה ואין עמדה כזו, יש לנסות למצוא דרך להגן לפחות על הפצוע עצמו. - מרווחת ונוחה – מאפשרת מספיק מקום לפצוע, למטפלים ולציוד. לצורך שהייה וטיפול. - מאפשרת תקשורת בין המטפל למפקד בשטח (תקשורת פיזית ותג”מית)\nלאחר שנבחרה סביבת העבודה, יש להתחיל בארגונה: - הגדרת הצוות המטפל – יש להקצות ולתדרך באופן תמציתי מי המטפלים בפצוע, מה הכשרתם (רופא, פאראמדיק, חובש ומציל חיים) ומה תפקידם בטיפול. ייתכן מצב שבו יידרש ממטפל לבצע דברים שלא הוכשר אליהם דיו (למשל הנשמה באמבו דרך צינור הנשמה) – יש להקדיש זמן ומאמץ כדי להסביר לו ולוודא הבנה, ולהגדיר באופן חד וברור את גבולות סמכותו ובאילו מצבים עליו לדווח למטפל הבכיר. במקרה שאדם נוסף מצטרף לצוות המטפל, יש לתדרכו מחדש באופן דומה. - השכבת הפצוע – הפצוע יושכב באופן שיהיה מבודד מהקרקע. יש להשתדל שישכב בתנוחה אנטומית ככל האפשר, ועם מינימום לחץ מקומי שעלול להביא ליצירת פצעי לחץ, שעלולים להתפתח תוך שעות. רצוי לרפד את האלונקה מתחת לפצוע בחומרים רכים (שמיכת צמר, מזרון, מעילים) במידה וניתן למצוא אותם בסביבה. יש לשים דגש על אזורי לחץ – ראש, שכמות, עצם הזנב והעקבים. במידה ויש חשד לפגיעת עמ”ש, יש להמשיך הגנה עליו, תוך הקפדה על מניעת לחץ של הצווארון על עצמות (למניעת פצעי לחץ) ועל הצוואר (באופן שיפריע לניקוז הורידי מהמוח). באופן דומה יש להקפיד ששרוך קיבוע של טובוס אינו לוחץ על הרקמות הרכות של הצוואר באופן שיפריע לניקוז הורידי. זווית ההשכבה תיבחר בהתאם למצבו הרפואי של הפצוע – פצוע בהלם תת-נפחי עמוק נשכיב בתנוחת טרנדלנבורג (30- מעלות) כדי לנסות ולשמר את ההחזר הורידי, בעוד פצוע עם פגיעת ראש וחשד לעליית ICP (Intra-Cranial Pressure), או פצוע עם בעיה נשימתית נעדיף להשכיב בזווית של +30° (תנוחת פאולר, ראש למעלה) כדי להוריד ICP ולהעלותFunctional Residual Capacitiy ( FRC). במידה וקיים הלם תת-נפחי יחד עם אחד המצבים המתוארים לעיל, ההשכבה תתבצע בזווית של 0 מעלות.יצירת הזווית תהיה באמצעות ניצול תוואי הקרקע או הוספת תמיכה תחת האלונקה (תיקים, אבנים וכו’). יש לכסות את הפצוע היטב, בעזרת שמיכת מילוט ובמידת הצורך והאפשר שמיכותאחר. מומלץ לכסותגם את הראש, דרכו ניתן לאבד חום רב גם במבוגרים. מומלץ לתמוך בראש משני צידיו עם ריפוד רך כלשהו, כדי למנוע התנדנדות של הראש, שעלולה לגרום ליציאה של צינורות או שינוי מיקומם, בדגש על צינור ההנשמה. במידה והפצוע מורדם ומונשם, מומלץ לקשור את ידי הפצוע לאלונקה כדי למנוע שליפה של צינור ההנשמה. יש לוודא כי לא מופעל לחץ על פרקי ידיו וכי ניתן לשחרר את הקשירה בקלות יחסית, למשל כדי להפוך את הפצוע. במידה וניתן יש לכופף את ברכי הפצוע (יצירת זווית של 30 מעלות מהאלונקה) על מנת להפחית את הסיכון ליצירת פקקת ורידים עמוקה ונזקים עצביים. - סדר בצנרת – כל צינור המחובר לפצוע – צינור הנשמה, נקז חזה, עירוי, קתטר שתן וכיוצ”ב – יש לוודא קיבוע שלו ולוודא שהצינורות מופרדים, אינם מסובכים זה בזה, אינם מפעילים לחץ על רקמות הפצוע ומסומנים באופן שקל ונוח לזהותם. שקיות עירוי צריכות להיות תלויות מעל הפצוע באמצעות שרוךהקשורים לזיז בסביבה (ענף, מסמר, קורה וכיוצ”ב). יש לוודא כי הווסתים אינם פתוחים בטעות ואין עירוי יתר לא מווסת של נוזלים לפצוע. שקיות ניקוז של קתטר שתן, נקז חזה וזונדה צריכות להיות מונחותיותר נמוך מהפצוע כדי לאפשר ניקוז. בעת תנועה על כלל הצנרות להיות מחוברות לפצוע וסגורות במידת האפשר. - הכנת תרופות הרדמה – בפצוע מונשם מומלץ להכין תרופות הרדמה מהולות שיהיו מוכנות למתן מיידי במקרה הצורך. יש להקפיד על שאיבה סטרילית של התרופות. יש לסמן את המזרקים ואת המינון בהם, בצורה בולטת כדי למנוע בלבול ביניהם, ולרכזם באופן מסודר בסמוך לפצוע או על גופו של המטפל הבכיר. תרופות שמומלץ להכין: - KETAMINE 25mg/ml – שואבים 5 מ”ל סליין ומוסיפים 5 מ”ל של קטאמין מהאמפולה (50 מ”ג למ”ל). - MIDAZOLAM 0.5mg/ml - שואבים 9 מ”ל סליין ומוסיפים אמפולה של מידזולם (5מ”ג למ”ל). - מעקב, רישום ותיעוד – יש להתחיל מעקב רציף אחר הסימנים החיוניים של הפצוע - (סטורציה, דופק, ל”ד, GCS, רמת כאב), ולתעד באופן ברור, בעדיפות על הטופס המופיע בנספח א’. תדירות מומלצת לתיעוד סימנים תהיה אחת ל-15 לדקות בפצוע דחוף או שקיבל טיפול בנרקוטיקה, ואחת לשעה בפצוע לא דחוף. במידה ומתגלה שינוי משמעותי במצב הפצוע, יש לחזור ולהעלות את תדירות המעקב. תפוקת שתן ותפוקה מנקזים תנוטר בתדירות של אחת לשעה. - הגדרת מסגרות זמנים וסבבי עבודה ומנוחה – מנוחות הן חשובות ביותר לשמירת יכולתו של הצוות להמשיך בלחימה ובטיפול בפצוע, בדגש על המטפל הבכיר. במידה והפצוע נשאר בהשגחת מטפל אחר, יש להגדיר לו באופן חד וברור מה המצבים בהם עליו לקרוא באופן מיידי למטפל הבכיר – שינוי במצב הכרה, שינוי משמעותי במדדים (לרבות הגדרת ספים מספריים בטופס המעקב) או כל מצב אחר שנתפס כחשודברור בעיני המטפל המשגיח. כל החלפת משמרות מטפלים תהיה בנוכחות המטפל הבכיר ותכלול הערכה מחודשת של הפצוע לפי מערכות ווידוא ביצוע פעולות לפי צ’קליסט (ראה טופס בנספח א’). לא מומלץ שמשך הזמן בין ההחלפות יעלה על שעה. במידה וקיים יותר ממטפל בכיר אחד, מומלץ שיחלקו ביניהם את שעות הערות באופן שיאפשר לכל אחד מהם מקסימום של שינה רציפה.. - תכנון משאבים – תכנון השימוש במשאבים, הגבולות שהם מציבים והאלטרנטיבות הקיימות – אנרגיה, נוזלים, תרופות וכיוצ”ב. ניתן לתכנן למשל שימוש לסירוגין במכשירי ניטור שהאנרגיה שלהם מוגבלת. בכל מקרה יש לציין כי לכל משימה מומלץ להצטייד באנרגיה המספיקה ל- 18 שעות לפחות.\n\n\nהערכת הפצוע עפ”י מערכות\nבתרחיש של טיפול ממושך בפצוע בשדה אנו מנסים ככל הניתן לייצר סביבה הדומה לטיפול נמרץ, אם לא באמצעים ובמיומנות הצוות, לפחות בעקרונות הטיפול הבסיסיים. הערכת הפצוע והטיפול בו מתקיימים בשני רבדים: - זיהוי בעייתו הבסיסית של הפצוע וטיפול המוכוון לפתרונה. - הערכה וטיפול תומך לפי מערכות – נתיב האוויר, הנשימה, קרדיו-ווסקולרית, מערכת העצבים, מערכת העיכול, מניעה וטיפול בזיהומים, מערכת השריר והשלד וכן הלאה. הערכה זו מתבססת על אנמנזה (במידה וקיימת), בדיקה גופנית ואמצעי ניטור שונים. חשוב לזכור כי אין אמצעי אחד שנותן מדד מושלם לתפקוד מערכת כלשהי, וכל נתון צריך להישפט כחלק מכלל הנתונים הרלוונטיים ליצירה של תמונה קלינית.\nהתייחסות לפי מערכות:\n\nנתיב האוויר\nפצוע בהכרה, אפילו חלקית יוכל לרוב לשמור על נתיב אוויר באופן עצמאי. זו האפשרות המועדפת, מכמה טעמים: - אינה חושפת את הפצוע לסיכונים שבניסיון להשגת נתיב אוויר דפיניטיבי ולסיכוני הנשמה. - אינה חושפת את הפצוע להנשמה בלחץ חיובי, על הפגיעה ההמודינמית הכרוכה בה. - חוסכת באופן דרסטי במשאבי הטיפול המוגבלים בלאו הכי.\nפצועים שיהיו אפילו מעט ישנוניים (אבל ניתנים להערה - Arousable) עלולים לסבול מחסימה לסירוגין של נתיב האוויר בשל צניחת בסיס הלשון. זו לבדה אינה סיבה מספקת להשגת נתיב אוויר דפיניטיבי במתאר זה. במידה והרפלקסים הלרינגיאליים תקינים (הפצוע מסוגל לבלוע ולהשתעל), ניתן במקרה זה להסתפק בהשכבה בחש”י ובמידת הצורך בהחדרה זהירה של מנתב אוויר פלסטי, אך ורק במידה והפצוע אינו פולט אותו.\nבפצוע ללא נתיב אוויר דפיניטיבי יש להמשיך ולנטר את נתיב האוויר, ע”י מדידה רציפה של ריוויון החמצן בדם (סטורציה) וכן, לסירוגין – שיחה עם הפצוע. פצוע מדבר שומר על נתיב האוויר. התייחסות מחודשת לנתיב האוויר נדרשת בכל “ביקור.”\nהאינדיקציות והשיטה להחדרת נתיב אוויר דפיניטיבי בפרק “ניהול נתיב האוויר”, והן אינן שונות בתרחיש זה.\nבכל מקרה – לא נבצע אקסטובציה בשטח. פעולה זו תתבצע בדרג עם יכולות טיפול נמרץ, גם אם חלפה ההתוויה להנשמה פולשנית או בלחץ חיובי.\nפצוע שנדרש להרדמה לצורך צנרור הקנה, יידרש לרוב למנות אחזקה של ההרדמה כדי שיוכל להמשיך ולסבול את הגירוי של צינור ההנשמה בקנה ושל ההנשמה המלאכותית. מנות אלו יהיו קטנות בהרבה ממנת האינדוקציה, היות והגירוי הוא חלש משמעותית מזה של לרינגוסקופיה. במידה ויש גירוי נוסף של כאב ממקור הפציעה למשל, יש להוסיף טיפול אנלגטי, בדגש על מורפין (ראה תת-פרק “כאב” בהמשך). המינון הנדרש משתנה משמעותית בין מטופלים שונים, בשל הבדלים פיזיולוגיים (טרם הפציעה) ופתו-פיזיולוגיים. לאור זאת מומלץ לבצע את האחזקה ע”י מתן מינונים חוזרים של תרופות הרדמה. זה יתבצע ע”י מטפל בכיר בלבד, לפי סימני התעוררות של המטופל (תזוזה, שיעול, פקיחת עיניים). יש לזכור כי מהירות ההשפעה של תרופות ההרדמה שאנו משתמשים בהן נעה בין דקה לשלוש דקות, ולכן לאחר מתן מנת הרדמה יש להמתין משך זמן זה על מנת להעריך את השפעתה. במידה והפצוע זז, יש להחזיק אותו בחוזקה עד העמקת ההרדמה, בדגש על מניעת שליפה של צינורות. מינוני אחזקה התחלתיים יהיו:\n\nKETAMINE -בולוס של 25-50 מ”ג (1-2 מ”ל ממזרק לפי ההוראות לעיל) כל 15 דקות לערך.\nMIDAZOLAM - בולוס של 1-1.5 מ”ג (2-3 מ”ל ממזרק לפי ההוראות לעיל) כל 15 דקות לערך.\nבמידה והפצוע יציב המודינמית, מומלץ להוסיף MORPHINE - בולוס של 5 מ”ג כל שעה.\n\nככל שהמטפל “יבלה” יותר זמן עם הפצוע, הוא ילמד להעריך את צריכת ההרדמה שלו ולהתאים את גודל הבולוס ואת התדירות, ולהימנע מהתעוררויות מיותרות (יש לתעד זאת). בכל מקרה יש לזכור את תופעות הלוואי האפשריות של התרופות, בעיקר המודינמיות, ואת העיקרון שקובע כי תמיד ניתן להוסיף תרופות, אולם לא ניתן “להוציא” תרופות שכבר ניתנו.\nבכל “ביקור” ולאחר כל הזזה של הפצוע יש לוודא מחדש את מיקום הטובוס, בקפנומטריה ובהאזנה דו צדדית ולתעד את עומק הטובוס.\n\nנשימה\nמבחינה נשימתית, אנו מתייחסים לפצוע משלושה היבטים, הקשורים זה בזה: - אוורור – כניסת אוויר עשיר בחמצן (לפחות כמו אוויר חדר) ועל ידי כך פינוי של פחמן דו-חמצני. אינו בר מדידה בתנאי שטח בפצוע הנושם באופן ספונטני, אולם ירידה משמעותית באוורור תוביל לפגיעה בחמצון, במיוחד בפצוע הנושם אוויר חדר. בפצוע מונשם נעזר בקפנומטריה (ETCO2) כל אימת שהיא זמינה. בכל מקרה של פגיעה באוורור יש לשלול בראש ובראשונה חסימה של נתיב האוויר ושל צנרת ההנשמה. - חמצון – העשרת הדם בחמצן ע”י הריאות. נמדד בקלות ע”י Pulse Oximetry. אוורור מספק הוא תנאי הכרחי לחמצון סביר, אולם לא מספיק – צריכה להיות התאמה כמותית ואנטומית-פיזיולוגית בין האוורור לזרימת הדם בריאה (V/Q Match).. מצבים של היעדר התאמה כוללים: - נפח מת (Dead Space) – איזור אנטומיהמקבל אוורור אולם לא אספקת דם. - מעקף (Shunt) – איזור אנטומיהמקבל אספקת דם אולם לא אוורור. - שילוב של השניים. - עבודת הנשימה – לגוף יש יכולת, במנגנוני משוב המושפעים מהלחץ החלקי של חמצן ופחמן דו-חמצני ומה- pH של הדם, לפצות על פגיעה באוורורע”י הגברת מאמץ שרירי הנשימה להגדלת האוורור. מבחינה קלינית נראה קצב נשימה מהיר (טכיפנאה) ושימוש בשרירי עזר (רטרקציות בין-צלעיות וסופרא-סטרנליות, נשימה פרדוקסלית). בפצוע בו קיימים סימנים אלו, קיימת ככל הנראה בעיה נשימתית או המודינמית. היעלמותם של הסימנים יכולה להעיד על שיפור, או לחלופין על התעייפות של שרירי הנשימה, שתוביל במהרה לכשל נשימתי ולהיפוקסיה.\nלפי שלושת הפרמטרים האלו נעריך כל פצוע שנושם ספונטנית ונחליט לגבי הצורך בתמיכה. זו יכולה לכלול, בשטח: - פתרון בעיות נשימתיות ככל הניתן – וידוא נתיב אוויר פתוח, ניקוז חזה אוויר. - שיפור תנוחה ותרגול נשימתי – ישיבהבתנוחת פאולר (ראש כלפי מעלה) מעלה את ה-FRC ומסיטה את נקודת שיווי המשקל המכאני של הריאות לכזו שמקטינה את עבודת הנשימה ביחס לאוורור. בנוסף היא מסייעת לשמירה על נתיב אוויר פתוח. תרגול נשימתי (5 נשיפות ארוכות דרך מזרק 10 מ”ל ללא הבוכנה) אחת לשעה מסייע במניעת תמטים ובפינוי הפרשות. - העשרה בחמצן – לרוב, בתנאי השטח, אם יהיה ברשותנו חמצן הוא יהיה קיים בכמות מאד מוגבלת, שנרצה לשמור למצבים מאד ספציפיים – פרה-אוקסיגנציה לפני צנרור הקנה, או מצב חירום נשימתי בפצוע מונשם עד לפתרונו. במידה ואיננו מוגבלים בכמות החמצן שברשותנו, הוא ישמש ככלי חשוב לשיפור החמצון ובשאיפה למנוע את הצורך בהנשמה. - הנשמה – הנשמה במסכה מתאימה לפרקי זמן קצרים ביותר, למשל עד אבטחת נתיב האוויר הדפיניטיבי, או במהלך פינוי קצר. הנשמה במתאר השהייה תתבצע דרך נתיב אוויר דפיניטיבי. רוב הפצועים יהיו בעלי נשימה ספונטנית, ולכן יידרשו להנשמה מסונכרנת. בפצוע מונשם יש להקפיד על ניטור מלא ככל הניתן, בדגש על סטורציה, ETCO2 , דופק ול”ד. הקיבה צריכה להיות מנוקזת באמצעות זונדה ויש לבצע שאיבת הפרשות מחלל הפה הלוע (לא דרך הטובוס) אחת לשעה. אמצעי ההנשמה עצמם יכולים להיות: - ידנית – אמבו. מאפשר, ע”י מטפל מיומן, הנשמה מסונכרנת לפצוע, והערכה איכותנית של לחצי ההנשמה. חסרונה המרכזי של ההנשמה הידנית בכך שאיכות ההנשמה היא פחותה, תלויה מאד במיומנות המטפל ומחייבת מטפל צמוד לפצוע בכל רגע נתון (סבב מטפלים). יתרון חשוב הוא שאינו תלוי באנרגיה. יתרון חשוב נוסף הוא הפשטות – בכל חשד לתקלה במנשם, נעבור בשלב הראשון להנשמה באמבו. הנשמה מסונכרנת תתבצע באופן הבא: 1. קביעת קצב ההנשמה וחישוב המרווח בין ההנשמות (ברירת מחדל – 12 לדקה כלומר הנשמה כל 5 שניות). 2. במידה והפצוע לא הוסיף נשימה, ניתן הנשמה בקצב שקבענו. 3. במקרה שהפצוע מוסיף נשימה, ניתן תמיכה לאותה נשימה ונתחיל את ספירת השניות מחדש. - אוטומטיים– - מיקרו-מנשם (EMV) - מאפשר הנשמה מסונכרנת בשיטת Assist- Control (A/C) כלומר הנשמה בקצב ונפח קבועים. כאשר הפצוע מוסיף נשימה המנשם מזהה את הניסיון ומשלים את הנשימה לנפח המוגדר. שיטה זו מפחיתה את ההתנגדות של הפצוע למנשם, אולם עלולה לגרום להיפר-ונטילציה. הגדרות הבסיס יהיו קצב הנשמה של 12 בדקה, עם נפח של 7 מ”ל לק”ג (500 מ”ל בפצוע בגודל רגיל) ו- PEEP של 5. במידה וקיים ניטור של ETCO2, יש לעקוב אחריו. במידה ומופיעה ירידה ב- ETCO2 החשודה כאוורור יתר, יש להוריד תחילה את נפח ההנשמה – Tidal Volume(לא לרדת מתחת ל- 5מ”ל לק”ג) ואם צריך גם את קצב ההנשמה. קיימת גרסה מתקדמת יותר (EMV+) , עם יכולות של הנשמה בשיטת SIMVהמתאימה יותר לפצוע בשטח ועל כן שיטה זו מועדפת באם היא קיימת. סוללת ה- EMV מספיקה לכ-10 שעות של הנשמה. - מנשם רפאל – מאפשר שיטות הנשמה מתואמות עם הפצוע, כמו SIMV (Synchronized Intermittent Mechanical Ventilation) .. שיטה זו מתאימה יותר להנשמה של פצוע עם דרגה כלשהי של נשימה ספונטנית. הכוונון הראשוני נעשה באופן אוטומטי ע”י המכשיר לפי משקל הפצוע ונותן פרמטרים מתאימים, אותם ניתן לשנות בתפריט. ערך ה- PEEP (Positive End Expiratory Pressure) נקבע ע”י שסתום בצנרת ההנשמה, והערך הנמדד ניתן כחיווי בצג הבקרה. יש להקפיד על הנשמה ב- PEEP של 5. הנשמה בערכים אחרים של PEEP או בשיטות הנשמה אחרות אינה מאושרת למטפלים ללא הכשרה בהרדמה  טיפול נמרץ.\nככלל, האינדיקציות להנשמה חופפות לאינדיקציות להחדרת נתיב אוויר דפיניטיבי, כפי שהן מפורטות בפרק “ניהול נתיב האוויר”. בכפוף לאינדיקציות אלו, יש לשאוף להשאיר את הפצוע בנשימה ספונטנית ככל הניתן, מהסיבות שפורטו בסעיף “נתיב אוויר”.\nההערכה הנשימתית כוללת: ****** טבלה\nבפצוע עם נקז חזה יש לבצע מעקב על תפוקת הנקז והתוכן: - הנקז עלול להיסתם, בעיקר על ידי קרישי דם, או כתוצאה מכיפוף. בכל מקרה של התדרדרות נשימתית או המודינמית יש לוודא כי הנקז מנקז ובמידה ויש ספק או צורך, לבצע שטיפה של הנקז בעזרת תמיסה פיזיולוגית (סליין) דרך מזרק 50 מ”ל (מזרק זונדה). יש לבצע זאת באופן סטרילי ככל הניתן. במקרה של סתימה שאינה נפתחת יש להחדיר נקז חדש ( בפצוע המפגין סימנים של התדרדרות המודינמית/ נשימתית). - יציאה מתמשכת (מעל 250 מ”ל לשעה) או בכמות גדולה (מעל 1.5 ל’ מיד לאחר ההחדרה) של דם דרך הנקז מעידה על קיום דמם בלתי-נשלט בתוך בית החזה, שבמתאר עם גישה לבית החולים מהווה התוויה לתורקוטומיה דחופה. במתאר השהייה ללא יכולת כירורגית, אפשרות זו אינה על הפרק. במידה והפצוע סובל זאת מבחינה נשימתית, מומלץ לסגור את הנקז באמצעות הפאן כדי לייצר מידה מסוימת של טמפונדה בחלל בית החזה, להמשיך טיפול בנוגדי-פיברינוליזה (הקסאקפרון 1 גרם אחת לשעה) ולטפל לפי פרק החייאת בקרת נזקים בשדה ( טיפול במוצרי דם על פי הזמינות הקיימת).\n\n\n\nהמערכת ההמודינמית\nהרוב הגדול של מקרי המוות בר-המניעה בשדה הקרב נובעים מדמם. חשוב להבין שבמתאר השהיה ימותו לצערנו חלק ניכר מהפצועים שמותם היה בר-מניעה במידה והיו זוכים לפינוי מהיר לבית החולים. עם זאת, עלינו לעשות את המיטב כדי לתת לפצועים המדממים את סיכויי ההישרדות הטובים ביותר.\nראשית, יש לבצע סריקה מחודשת ועצירה מלאה של כלל הדימומים. אין תחליף בשטח לאף טיפת דם שתלך לאיבוד.\nחוסמי-עורקים: במידה וניתן, יש לנסות לבצע המרה של כל חוסם עורקים בהקדם האפשרי, תוך מוכנות לעצירה מחודשת של הדימום על ידי חוסם עורקים חדש. במידה ובוצעה המרה יש לבצע מעקב תכוף על הפצעים כדי לזהות בזמן התחדשות של הדימום. עליה בלחץ הדם עלולה לגרום לפצעים שחדלו מלדמם לחזור ולדמם.\nגישה ורידית: לכל פצוע מדמם חייבות להיות לפחות שתי דרכי גישה וסקולרית, בקוטר של 18G לכל הפחות, מקובעות היטב. אין יתרון משמעותי לעירוי מרכזי בשטח (הזרימה דרכו אף איטית יותר מאשר דרך עירוי פריפרי או תוך-גרמי באותו הקוטר), ויש להשתמש בו רק במידה והמטפל מיומן בביצועה ואין גישה פריפרית טובה. במקרה זה יש להשתמש בגישה פמורלית, כדי לצמצם את הסיכון לסיבוכים מידיים (בעיקר חזה-אוויר) .\nמבחינת עירוי נוזלים ומוצרי דם, בפצוע המדמם יש לפעול לפי ההנחיות בפרק החייאת בקרת נזקים בשדה. בפצוע שאינו מדמם (או כלל הדימומים נשלטים באופן מלא) וללא כוויות נרחבות (מעל 20 אחוז משטח הגוף) או פגיעות מעיכה ניתן אחזקה בקצב התחלתי של כ- 100 מ”ל לשעה, עם טיטרציה לפי תפוקת שתן (יעד של 30 מ”ל לשעה – 0.5 מ”ל“ג). בפגיעות מיוחדות (כוויה, מעיכה וכיוצ”ב), במסגרת המשאבים הקיימים, יש לנסות לפעול בהתאם להנחיות הפרקים הרלוונטיים. בפצוע מונשם או עם פגיעה ריאתית יש לצמצם במתן נוזלים ככל הניתן תוך שמירה על יציבות המודינמית (ל”ד סיסטולי של 90 ומעלה, דופק מתחת ל-130, שמירת רמת הכרה). אין מקום לשימוש במוצרי דם לצורך החזר נפח לפצוע שלא מדמם.\nבפצוע ללא פגיעת גו או ראש (פגיעת גפיים מבודדת), בהכרה מלאה, ניתן ורצוי לתת נוזלים בשתייה (ולא בגישה ווסקולרית), לפי צמא ונקיטת שתן. במידה והוא מצליח לשתות באופן סביר, אין צורך במתן נוזלים דרך הורידהעצם.\nניטור המודינמי יכלול את המדדים הבאים: - מצב הכרה – יש לזכור כי בשוק דרגה 2-4 הפצוע עשוי להיות חרד וקומבטיבי. - סימנים חיצוניים – חיוורון, הזעה. - דופק – מדידה רציפה ע”י Pulse Oximeter. - לחץ דם – כל 15 דקות, או באופן תכוף יותר בפצוע לא יציב. היעד במרבית הפצועים יהיה ל”ד סיסטולי של מעל 90 ממ”כ או ממוצע ( MAP=Diastolic×2+Systolic3) של 65 ממ”כ. - תפוקת שתן – הרזולוציה של השנתות על שקית השתן אינה מספקת – ניתן לרוקן את השקית אחת לשעה לכוס ריקה ולמדוד עם מזרק.\nטיפולים נוספים כוללים:\n\nמעכבי פיברינוליזה (הקסאקפרון) – יש לזכור לתת את המנה השנייה של הקסאקפרון לאחר 3 שעות מהפציעה.\n\nלמרות שאנו מגדירים יעדים המודינמיים, חשוב לטפל בפצוע ולא במספרים. פצוע שמפתח הלם, יש לשקול את האבחנה המבדלת בין סוגי ההלם השונים: - תת-נפחי (כולל המורגי) – מקום ראשון בכל פצוע מדמם עם פגיעת גו. - חסימתי – חזה-אוויר בלחץ, טמפונדה לבבית, תסחיף ריאתי מסיבי. - פיזורי – אלח-דם (ספסיס), אנאפילקטי אנפילקטואידי, מינון יתר של חומרי הרדמה. - נוירוגני – פגיעת עמוד שדרה גבוהה. - קרדיוגני – פחות סביר במרבית מתארי הטראומה, למעט התחשמלות ופגיעות אקלים. יכול להיגרם כתוצאה ממינון יתר של חומרי הרדמה.\nיש להתאים את הטיפול לאטיולוגיה כפי שהיא מוערכת ע”י המטפל.\nבמקרה של חשד גבוה לטמפונדה לבבית (סימני הלם חסימתי ללא חזה אוויר בלחץ) אין לבצע ניקוז במחט של הפריקרד. יש לשמר החזר ורידי מקסימלי ע”י החזר נפח והימנעות מהנשמה בלחץ חיובי ככל הניתן. יש לזכור כי טראומה ושכיבה ממושכת הם גורמי סיכון משמעותיים לאירועים תרומבו-אמבוליים. פצוע שמסוגל להתהלך – יש לעודד זאת. במידה ואין התווית נגד (חשד לפגיעת עמ”ש) יש להשכיב את הפצוע עם כיפוף של הברכיים בזווית של 30 מעלות מהרצפה ולבצע עיסוי עמוק של השוקיים בתדירות גבוהה ככל הניתן למניעה.\n\n\nמערכת העצבים\nבכל פצוע עם חשד לפגיעת עמוד השדרה, נניח ונשאיר צווארון פילדלפיה. יש לוודא שהוא הונח כראוי, מונע תזוזה ואינו גורם לפצעי לחץ או ללחץ על ורידי הצוואר שיפגע בניקוז הורידי מהמוח. יש להקפיד בכל הזזה של הפצוע על שמירת עמוד השדרה. אין להשאיר את הפצוע על מצע קשיח, שעלול לגרום להופעת פצעי לחץ קשים תוך זמן קצר למדי, ויש להניח את הפצוע על משטח רך, ישר ויציב (למשל אלונקה עם ריפוד).\nבפגיעות ראש, מטרתנו לצמצם ככל האפשר את הנזק המשני – לשמר פרפוזיה מוחית ולמנוע הרניאציה.\nהנוסחה המרכזית שיש לזכור היא:\nCPP = MAP – ICP\n(CPP = Cerebral Perfusion Pressure; MAP – Mean Arterial Pressure; ICP = Intra-Cranial Pressure)\nהאמצעים העומדים לרשותנו במתארי אחזקת פצוע כוללים: - תנוחה – ראש למעלה בזווית 30 מעלות (תנוחת פאולר) מסייע בהורדת ICP . בפצוע הנמצא בהלם עמוק לא נרים את הראש לתנוחה זו.\n- בפצוע המונשם – שמירה על נורמוקפניאה על הצד הנמוך- יעדETCO2 של 25-30 ממ”כ, או במידה ולא ניתן לנטר – עליה בקצב ההנשמה של כ- 20%. - יעד ל”ד סיסטולי מעל 100 ממ”כ, או ממוצע (MAP) מעל 75 ממ”כ (ולא מעל 90 ממ”כ). - מניעת עליות חדות ב- ICP – הרדמה עמוקה ככל שמתאפשר מבחינה המודינמית, תוך שימוש מועדף במידזולם (בעל תכונות נוירו-פרוטקטיביות). שימוש במורפין, כאמור במגבלות המודינמיות. - בניגוד למתאר בית-החולים – אין צורך להעיר את הפצוע כדי לבצע הערכה נוירולוגית שלו – הדבר לא ישנה את הטיפול בו בכלים הקיימים בשטח, או את דחיפות הפינוי שלו שהיא מירבית גם כך. - פגיעות עמוד השדרה הגבוהות (צווארי) עלולות לגרום להלם נוירוגני בשל הירידה בטונוס הסימפתטי. הטיפול כולל החזר נוזלים ובמידת הצורך תמיכה בקטכולאמינים – בשטח ע”י אדרנלין – יש להתחיל במנות חוזרות של 10 מק”ג כל דקה (נמהל 1 מ”ל של אדרנלין עם 9 מ”ל סליין, ולאחר מכן מ”ל אחד מהתערובת עם 9 מ”ל סליין- יתן לנו תמיסה של 10מק”ג אדרנלין למ”ל), לאחר כל מנה נבצע מדידה של לחץ דם ולבצע טיטרציה לקבלת האפקט הקליני הרצוי – ל”ד סיסטולי מעל 100 ממ”כ. לרוב האפקט יהיה קצר טווח ויהיה צורך להמשיך במתן מנות אחזקה כל מס’ דקות, בכפוף למדידות לחץ הדם. - שימוש בקורטיקוסטרואידים במינון גבוה היה נהוג בעבר בפגיעות עמ”ש, אולם העדויות לגבי כך אינן חד משמעיות, וישנן עדויות כי הטיפול גורם לתמותה מוגברת מפגיעות ראש בדרגה בינונית-קשה (שלא ניתן לשלול בתנאי השטח). לאור זאת, טיפול זה אינו מומלץ.\nניטור יכלול בדיקה נוירולוגית בסיסית, כולל GCS, מוטוריקה גסה ובדיקת אישונים אחת לשעה.\nפגיעה בעצבים פריפריים אינה ניתנת לטיפול בשטח, אך ניתנת למניעה. השכבה בתנוחה לא אנטומית, עם לחץ מקומי, או יצירה של תסמונת מדור, עלולות לגרום לנזק עצבי בלתי-הפיך. יש לבצע שינוי תנוחה ובדיקה מקיפה של ההשכבה אחת לשעה (בכל “ביקור”).\nטיפול בכאב הוא חלק משמעותי מאד בהשהיית פצוע בשטח. יש לפעול בהתאם להנחיות בפרק “הטיפול בכאב בדרג השדה”. סוכריות אקטיק (OTFC) פחות מתאימות לטיפול ממושך, ויש העדפה לשימוש בקטאמין ומורפין דרך הוריד. כמו-כן במידה וניתן יש לשלב טיפול פומי בהתאם למפורט בפרק “הטיפול בכאב בדרג השדה”.\nחסמים עצביים פריפריים (Peripheral Block) מצריכים לרוב מיומנות ואמצעים שאינם קיימים בשטח. יוצא דופן בהקשר זה הם חסם אצבע (Digital Block)– מומלץ לרכוש ניסיון בביצועו, אולם הוא פשוט יחסית ובטוח לביצוע, ומאפשר הימנעות ממתן אופיאטים בפציעות שעלולות לגרום לכאב עז בשל צפיפות העצבים הסנסוריים באזורים אלו. החסם מתבצע בשטח בעזרת לידוקאין (ללא אדרנלין). ניתן לחזור אחת ל- 1-4 שעות לפי הופעת כאבים.\n\n\nמערכת העיכול\nפצוע בהכרה מלאה (GCS=15) ללא פגיעה בגו, רשאי (וצריך) לשתות מים, בתור האופציה הטובה ביותר להחזר נוזלים. אכילה תותר רק לפצועים לא דחופים לפינוי, ללא פגיעה חודרת בגו, ללא פוטנציאל התדרדרות אמיתית, ולא בשלוש השעות הראשונות שלאחר הפציעה.\nבכל פצוע מונשם יש להכניס זונדה לניקוז הקיבה דרך הפה, כפי שמפורט בפרק “הסקר השניוני”.\nיש לנטר יציאה של תוכן בזונדה, הן מבחינת כמות (כחלק מהערכת מאזן הנוזלים) והן מבחינת הצבע. הופעה של תוכן דמי עלולה להעיד על פגיעה במערכת העיכול או בדרכי הנשימה העליונות, או על הופעת Stress ulcers בקיבה.\n\n\nמניעה וטיפול בזיהומים\nכל פציעה חודרת בשדה היא מזוהמת כהגדרה, ומצריכה טיפול אנטיביוטי מונע, עפ”י פרק “הטיפול האנטיביוטי בשדה”. יש לחזור על הטיפול בתדירות הנדרשת. בפצועים שיכולים לקבל טיפול פומי, נעדיף לרוב אפשרות זו.\nפצעים מלוכלכים יש לשטוף, בעדיפות בתמיסה סטרילית (כתלות בכמות הנוזלים הקיימת ובתעדוף) או לפחות במים, כדי להוריד את העומס החיידקי בפצע, ולחבוש עם משחה אנטיביוטית במידה וזמינה, בעדיפות מופירוצין (בקטרובן), ואם לא, אזי להשאיר את הפצע מעט לח וחבוש. במידה וניתן, מבחינת ציוד, יש לשטוף ולהחליף חבישה כל 4 שעות. במידה ומופיע אודם סביב פצע, יש לסמן את גבולותיו ולעקב אחר התפשטות. לאחר מספר שעות מהפציעה, בייחוד בנוכחות פצעים מלוכלכים, אלח דם (ספסיס) צריך להיות באבחנה המבדלת של הלם בפצוע מעוכב פינוי, כאשר הטיפול כולל שליטה במקור הזיהום (לא ישים בשדה) וטיפול אנטיביוטי רחב טווח (במידה וטרם ניתן), זאת במקביל לטיפול תומך בהלם.\nפעולות חודרניות יש להשתדל לבצע בטכניקה סטרילית ככל הניתן. במתאר השהיה יהיה לרוב מספיק זמן להקדיש לצורך כך, והדבר יכול למנוע מהפצוע סיבוכים קשים.\nבנוסף, יש לשמור על ההיגיינה של המטופל, לרבות הנחת משטח בד מתחת לעכוזו של המטופלחיתול, פינוי הצואה ושמירה על נקיון העכוז.\n\n\nמערכת השלד והשרירים\nכל שבר יש לקבע בתנוחה אנטומית ככל הניתן, באמצעים הקיימים – משולשי בד, SAM Splints, סד תומס (לפגיעות ירך) ואמצעים מאולתרים שניתן למצוא בסביבה. קיבוע נכון של השבר מפחית במידה רבה את הכאב, וצריך להתבצע לאחר מתן טיפול נוגד כאב. יש לזכור כי קיבוע לאחר מתן כמות גדולה של נרקוטיקה עלול לגרום לתופעות של מינון יתר (בשל הפחתת הגירוי הכואב) ויש להשגיח על מצב ההכרה ותפקודי הנשימה של המטופל.\nיש לבדוק בכל “ביקור” את אזורי המגע של הקיבוע עם המטופל למניעת פצעי לחץ, דופק וסימנים נוירולוגיים דיסטליים.\nיש להקפיד על טיפול נכון בשברים פתוחים, בדגש על שטיפות וטיפול אנטיביוטי. יש לזכור שבמידה והונח חוסם עורקים, אנטיביוטיקה שניתנה באופן סיסטמי לא מגיעה לאזור הפגוע. במידה והדימום ניתן לעצירה בחבישת לחץהמוסטטית יש עדיפות לביצוע המרה.\nכל גפה פגועה – שבר, נקע וכו’ – יש להרים אל מעל גובה הלב באמצעות מתלה. יש לעקוב אחר המצב הנוירו-ווסקולרי הדיסטלי בכל ביקור ולשלול הופעה של תסמונת מדור (לפי 5 ה- P: Pain, Pallor, Paresthesia ,Pulselessness ו- Paralysis). הסימן הבולט ביותר יהיה כאב לא פרופורציוני למצופה, שמוחמר בהנעת האצבעות. יש להסיר מראש כל גורם חיצוני שעלול לגרום לכך – טבעות, שעונים וכו’). פצוע שמפתח תסמונת מדור יוגדר כדחוף גם אם לא הוגדר כדחוף קודם לכן. אין לבצע פציוטומיה שלא במתקן עם יכולות כירורגיות.בפריקות כתף, שבמתארי פינוי מהיר מומלץ להחזיר בבית-החולים לאחר הדמיה, במתארי השהיה נבצע החזרה בשטח כדי להקל על הכאב ולהקטין את הסיכון לנזק ארוך טווח. במידה ומחזירים פריקת כתף יש: - לבדוק מצב נוירו-ווסקולרי דיסטלי לפני ואחרי הפעולה. - לתת אנלגטיקה טובה (קטאמין 25 מ”ג ומורפין 0.1 מ”ג“ג).\nקיימות שיטות רבות להחזרת כתף. יש להשתמש בטכניקת החזרה אשר המטפל שולט בה. יש עדיפות לטכניקות מסוג Traction-Counter traction כמו ה- Assisted Hippocratic method. להן יש יתרון כאשר מבצעים החזרה ללא שלילה רדיוגרפית של שבר.\n\n\nבקרת טמפרטורה\nכל פצוע דחוף יופשט לחלוטין לצורך סריקה, ייובש, יופרד מהקרקע (על ידי אלונקהאחר) ויכוסה היטב (ע”י שמיכת מילוט ואמצעים נוספים שניתן למצוא בשטח – שמיכות, ביגוד חם יבש, עלים יבשים). במידה וקיימים אמצעים לחימום אקטיבי (שקיות חימום, שמיכת חימום אקטיבית) יש להשתמש בהם אם טמפרטורת הפצוע היא מתחת ל- 36.0 מעלות. יש להקדיש מאמצים רבים למניעת היפותרמיה. חשוב להדגיש כי טיפול בנוזלים מחוממים אינו טיפול להיפותרמיה. מדידת חום לפצוע מחוסרהכרה או שאינו מתנייד תתבצע בגישה רקטלית אחת לשעה.\n\n\nהעברת מידע וייעוץ מרחוק\nבמידת הניתן, רצוי להציג באמצעות אמצעי הקשר את הפצוע לגורם רפואי בכיר – רופא רמה ממונה“ק”ק“א וכו’ לצורך התייעצות וטיוב הטיפול.\nאת ההצגה יש לבצע עפ”י הסדר הבא: - מנגנון הפציעה. - זמן הפציעה. - אזורים פגועים והטיפול שבוצע. - הצגה לפי מערכות – נתיב אוויר, נשימתית, קרדיו-ווסקולרית, נוירולוגית, אורתופדית. עבור כל מערכת יש להציג מצב עדכני והתערבויות שבוצעו. - רשימת בעיות של הפצוע. - שאלות ממוקדות (במידה ויש).\nחשוב לזכור כי היכולת של רופא יועץ לסייע היא מוגבלת, ואין תחליף לבדיקה בלתי-אמצעית של הפצוע. עם זאת, במידה ואפשרות זו קיימת, יש לנצלה.\n\nהיבטים פסיכו-סוציאליים\nמצב של כח המצוי בנתק בשטח אויב ללא יכולת פינוי נושא בחובו עקה נפשית משמעותית, על אחת כמה וכמה אם קיימים בכח פצועים בסכנה לחיים או איבר שלא ניתן לפנותם. במצב זה, תשומת הלב של הכח תהיה מופנית במידה רבה לצוות המטפל, ולהתנהלותו של הצוות תהיה השפעה רבה על אנשי הצוות, הן ברמת התפקוד המבצעי והן בעיבוד האירוע בהמשך על השלכותיו על הבריאות הנפשית של אנשי הכח. יש לשדר לאנשי הכח כי מיטב המאמצים להצלת הפצוע מתבצעים, ובמידת האפשר לחלק משימות תומכות, שיסייעו לטיפול וגם ייצרו תחושת שותפות של הלוחם בטיפול – לשוחח עם הפצוע, הבאת פריטים מועילים מהסביבה או עיסוי השוקיים למניעת DVT.\nגם עבור אנשי הצוות המטפל מדובר במצב לא קל מבחינה מנטאלית. היכולת להשפיע על הסיטואציה – לטפל בפצוע, לנסות להיטיב את מצבו ולנהל שגרת טיפול מהווה גורם מגן, וזו סיבה נוספת וחשובה לתכנן לוחות זמנים מסודרים לעבודת הצוות הרפואי ולדבוק בהם. יש להשתדל ככל הניתן לספק צרכים בסיסיים – שינה בתורות, שתייה ואכילה עד כמה שניתן. יש לבצע חיתוכי מצב שמחברים את כלל אנשי הצוות לסיטואציה, חלוקת משימות ברורה וגם הסבר לגבי התוכנית והפרוגנוזה. יש לקיים שיחות פנימיות של הצוות בפרטיות ככל הניתן, שלא לאוזני הפצוע או הלוחמים האחרים.\nכמובן שיש חשיבות גם ליחס לפצוע הער – הסבר לפני כל פעולה, הרגעה והקשבה. יש לייצר נוחות מרבית עבור הפצוע, ולתת תקווה.\nבמידה ומצבו של הפצוע אנוש וסיכוייו לשרוד עד הפינוי קלושים, יש להכין בהדרגה את הכח לאפשרות של מוות.\n\n\n\nקביעת מוות\nמוות ייקבע בהתאם לפרק “מאמצי החייאה בפצוע המאבד סימני חיים”. חשוב לזכור, לקביעת המוות בשדה הקרב יש השפעה משמעותית היכולה להציל חיים. מבצע לחילוץ חלל עלול לעלות בחייהם של חיילים נוספים שלא לצורך. חלל ינותק מכלל המכשור (ללא הוצאה של צנרת דוגמת עירויים, טובוס, נקזים וכיוצ”ב), יכוסה כולו (בעדיפות לכיסוי הפנים) ויופרד מהכח עד כמה שניתן. יש לקיים שיחה עם הכח (באחריות מפקד הכח) ושיחה לצוות המטפל (באחריות המטפל הבכיר). מטרת שיחות אלו לאפשר אוורור והתמודדות והמשך פעילות של הצוותים.\nיש לעדכן רמה ממונה“ק לגבי מותו של הפצוע, כדי למנוע מאמצי פינוי שמותאמים לפצוע דחוף ולא לחלל.\n\n\nסיכום\nטיפול מתמשך והחזקת פצוע בשטח בדרג הגדוד היא אירוע בלתי-רצוי, עם משמעויות קשות מבחינה מבצעית, רפואית ופסיכו-סוציאלית. יש להימנע ממנה ככל הניתן. מאידך, איגרת זו נותנת כלים בסיסיים למטפל על מנת לעשות מה שביכולתו למען הפצוע ולמען הכח במצב קיצון זה, באמצעות גישה מערכתית, איסוף נתונים שיטתי, שיקול קליני ומעקב."
  },
  {
    "objectID": "MCE.html#פרוטקול",
    "href": "MCE.html#פרוטקול",
    "title": "אירוע רב נפגעים",
    "section": "פרוטקול",
    "text": "פרוטקול\n*******************************************************************תמונה"
  },
  {
    "objectID": "MCE.html#ביאור-הפרוטוקול",
    "href": "MCE.html#ביאור-הפרוטוקול",
    "title": "אירוע רב נפגעים",
    "section": "ביאור הפרוטוקול",
    "text": "ביאור הפרוטוקול"
  },
  {
    "objectID": "MCE.html#בטיחות-הטיפול--שלב-ה-s",
    "href": "MCE.html#בטיחות-הטיפול--שלב-ה-s",
    "title": "אירוע רב נפגעים",
    "section": "בטיחות הטיפול- שלב ה-S",
    "text": "בטיחות הטיפול- שלב ה-S\nטרם הכניסה לאירוע יש להבין את הסכנות הרלוונטיות עבור הצוות המטפל ולחבור בהתאם (ראה פרק מס’ 2 – הטיפול תחת אש ובטיחות הטיפול). יש לאסוף מידע רב ככל הניתן טרם הכניסה לאירוע - מספר פצועים, מיקום מדויק, נקודת חבירה לכוח שנמצא באזור וכו’. מיד לאחר מכן, יש להוציא דיווח לרמה הממונה (מבצעית ורפואית) שיכלול: 1. עדכון על חבירה לאירוע ומיקום 2. סוג האירוע 3. תמונת מצב אג”מית (בקצרה) 4. ההגדרה של האירוע כאר”ן במידה וזה המצב\nבנוסף ישנו ערך קריטי בהערכה של הסיטואציה והבנתה – הן לטובת הבנת מנגנון הפציעות והן לטובת דיווח לגורמים ממונים ופינוי הפצועים לבית חולים.\nיש להבין את מבנה הזירה, אזורים מאוימים ובטוחים ולבחור את נקודת ריכוז הפצועים. מאפייני הנקודה: 1. בטוחה עד כמה שניתן בתנאים האג”מיים. 2. מאפשרת עד כמה שניתן סידור מרווח של הפצועים, באופן לינארי (כלומר בסדר שבו ברור עבור כל פצוע מי הפצוע שלפניו ומי אחריו). 3. בעלת נקודת כניסה ברורה – חשוב במיוחד באר”ן מתגלגל (ראה מטה). 4. סמוכה לציר הפינוי.\nלבחירת הנקודה תפקיד קריטי באופן שבו יתנהל האר”ן בהמשך, ויש לבחור אותה בתבונה. באירועי לחימה לרוב נשתדל להגדיר אותה מראש – זו נקודת האיסוף הפלוגתית (נאפ”ל)."
  },
  {
    "objectID": "MCE.html#סריקת-השטח-ואיתור-נפגעים",
    "href": "MCE.html#סריקת-השטח-ואיתור-נפגעים",
    "title": "אירוע רב נפגעים",
    "section": "סריקת השטח ואיתור נפגעים",
    "text": "סריקת השטח ואיתור נפגעים\n\nחלוקת הכח לגזרות סריקה והגדרת נק’ הריכוז:\n\nהחלוקה תתבצע בצורה פשוטה ככל האפשר תוך היעזרות בסימנים בולטים בשטח (“מהעץ הגבוה עד החומה”). במתאר מאוים יש להקפיד על סריקה בצמדים לכל הפחות. יש להדגיש לחובשים / מח’‘צים את המטרה המרכזית שהיא עצירת דימומים פורצים בלבד וריכוז הפצועים. מטרת השלב היא להפוך אר”ן מפוזר או מבולגן לאר”ן מכונס ומסודר, כדי לאפשר טריאז’, טיפול ופינוי יעילים.\nדגשים חשובים: * סריקת הנגזרות * אין לבצע סכמה בנקודת הפציעה * אין להתעכב בנקודת הפציעה למעט לצורך עצירת דימומים פורצים * עצירת דימומים פורצים/קטיעות * יש לעצור דימומים פורצים בלבד או קטיעות (גם אם נעצר הדימום). * יש לעצור דימום על ידי חוסם עורקים מסוג CAT, מומלץ ע”י זה הקיים בחזקתו של הפצוע. בהעדר אמצעי זה, או באי מציאתו יש להשתמש בחסם העורקים שברשות המטפל. יש לנסות להניח את חסם העורקים על גפה חשופה מבגדים ואמצעים. במצב מאוים מבצעית ניתן להניח את חוסם העורקים מעל בגדי הפצוע , בראש הגפה, ובהמשך להפשיט ככל הניתן את האזור בלי להסיר את ה-CAT. * במידה וניתן לעצור את הדימום בלחיצה בלבד – יש לנסות להביא את המטופל לנק’ הריכוז תו”כ לחיצה על נק’ הלחיצה, באמצעות עבודת צוות. * ריכוז הנפגעים לנק’ הריכוז\nיש לרכז את הפצועים בנקודה אחת באופן שהוגדר בתדריך על ידי מנהל האירוע. יש למקם את הפצועים באופן לינארי (שורה, ח’ וכיוצ”ב בהתאם לתנאי השטח) על מנת לאפשר מעבר קל בין הפצועים, ללא חזרתיות וללא פספוס של פצועים, כך שקל יהיה לאתר פצוע לפי מספרו. מבלי לעכב את ריכוז הפצועים ותחילת הטריאז’, ניתן לשקול לגבי פצועים שנראים חיצונית דחופים יותר למקמם קרוב יותר לתחילת הטריאז’ המתוכנן. בהתאם, הפצועים המתהלכים יופנו לצד הקרוב לסוף הטריאז’. ************************************************************************תמונה\nיש למספר את הפצועים באופן בולט. הדבר מקל על הזיהוי שלהם הן ע”י הצוות המטפל והן לצורך העברת מידע להמשך.\nיש להגדיר את הכניסה לנק’ הריכוז. באירועים ‘’מתגלגלים’’ עלולים הפצועים להגיע בכל שלב, גם לאחר סיום הטריאז’, וייקלטו בכניסה לנק’ ריכוז הפצועים. מיקום הנקודה יוגדר באופן שלא יפגע בניהול האירוע וטיפול בפצועים ולא יחסום את ציר הפינוי. לאחר בדיקה ע”י המפקד הרפואי בנק’ הריכוז והוספה לסיכום הטריאז’ יועברו לקצה הזירה, בשליטה של מנהל האירוע.\n\nכריזה לנפגעים המהלכים להגיע לנק’ הריכוז יש לרכז את הפצועים המתהלכים סמוך לפצועים השוכבים אך באופן שלא יהווה שיבוש בניהול האירוע וטיפול בנפגעים השוכבים. יש להקפיד גם על ביצוע טריאז’ שלהם, אין ערובה שפצוע מתהלך אינו פצוע דחוף."
  },
  {
    "objectID": "MCE.html#טריאז",
    "href": "MCE.html#טריאז",
    "title": "אירוע רב נפגעים",
    "section": "טריאז’",
    "text": "טריאז’\nטרם תחילת הטריאז’ באחריות מנהל האירוע לדווח למפקד האג”מי ולרמה הממונה הרפואית דיווח שיכלול את מיקום האירוע, אופיו, מצב אג”מי עדכני, כמות הפצועים (בשלב זה כמובן ללא התייחסות לדחיפות) ונתונים רלוונטיים נוספים, כמו קיום של פצועים לכודים. יש להעלות דרישה לכוחות נוספים ופינוי מוסק בהתאם להערכת המצב, כבר בשלב זה.\nהטריאז’ מתבצע ע”י 3 בעלי תפקידים: 1. המפקד הרפואי- יבצע בדיקה של הפצוע וטיפולים דחופים כמתואר מטה, יגבש תמונת מצב ראשונית ויעביר אותה למנהל האירוע (כמפורט מטה). 2. מנהל האירוע- יהיה צמוד בשלב זה למפקד הרפואי ויקבל ממנו את כלל המידע הקיים לגבי הפצוע, כולל שאיבה אקטיבית של המידה מצידו. 3. מטפל מס’ 2- יסייע למפקד הרפואי לבצע בדיקה מהירה ככל האפשר של הפצוע, בדגש על סיוע בהפשטה, בדיקה של פלג הגוף התחתון ועצירת דימומים.\nעד לסיכום הטריאז’ אין בידינו תמונת מצב של הפצועים, מה שמונע מאיתנו לקבל החלטות מושכלות ולתעדף טיפולים ופינויים. לאור זאת, יש לתת עדיפות לביצוע מהיר ויעיל של הטריאז’ תוך זרימה מתמדת.\n\nS: זיהוי ועצירה של דימומים פורצים ע”י CAT/PACKING או נקודת לחיצה. יש לשאוף כי מח”צ / חובש יהיו אלו שיבצעו את עצירות הדימום מתוך שיקולי ניהול זמן. במידה ובוצע PACKING מח”צ/חובש יבצע את הלחיצה על החבישה על מנת לא לעכב את המשך הטריאז’). בכל ספק יש להניח ח”ע ישירות. במידה וזה בוצע, כפי שרצוי, בשלב ריכוז הפצועים – יש לוודא שהדימום נעצר כראוי. כמו כן סימון של הפצוע במספר.\nA: בדיקת הכרה (AVPU), התרשמות מאיום על נתיב אוויר\nB: חשיפה של בית החזה, התרשמות מהנשימה, הנחת פאלס-אוקסימטר\nC: איתור דימומים נוספים, מדידה כמותית של דופק רדיאלי בפאלס-אוקסימטר או במידה ולא ניתן – ידנית (בהעדרו – קרוטידי).\nשלב D לא מתבצע\nE - הפיכה וסריקת דימומים בצד האחורי של הגוף\n\nהחלטה על הטיפולים הנדרשים תתקיים עבור כל פצוע בשלב זה. אין לבצע טיפולים עד לסיכום הטריאז’ על כלל הפצועים, למעט הפעולות הבאות: * ביצוע ניקור בית החזה בצד הפגוע עבור פצוע עם דופק רדיאלי / קרוטידי מעל 130 בנוכחות פגיעת חזה. בניגוד לטיפול בפצוע בודד, אין להתעכב לצורך הערכה של השפעת הניקור אלא לבצעה לאחר סיום הטריאז’ (כמשימה בעדיפות גבוהה). * פתיחת נתיב אוויר, החדרת מנתב אוויר והטייה על הצד עבור פצוע מחוסר הכרה נושם / איום על נתיב אוויר. * סימון פצוע לא נושם (ממתין) באופן שיובהר כי עד לסיום הטיפול בכלל הפצוע אין לשוב אליו, לדוגמא הוצאתו משורת הטריאז’.\n\nסיווג הפצוע:\n\nפצוע דחוף: סכנה לחיים או איבר. לדוגמא: פגיעת גו חודרת, דימום שנעצר ע”י חסם עורקים, פגיעת עין חודרת ועוד.\nפצוע לא דחוף – ללא סכנה לחיים או איבר. לדוגמא: רסיסים בגפיים ללא דמם משמעותי.\nפצוע ממתין – פצוע שאינו נושם באופן ספונטני – סיכויי ההישרדות של פצוע כזה הם נמוכים ביותר, והטיפול בו יתבצע רק לאחר השלמת הטיפולים הנדרשים בפצועים הדחופים, מתוך העיקרון של הצלת מקסימום פצועים בני הצלה.\n\n\nבתום ביצוע הבדיקה של כל פצוע, ימסור המנהל הרפואי למנהל האירוע את הפרטים הבאים, שיתועדו על-ידיו בטבלה ייעודית לניהול אר”ן (נספח א’) / בטופס 101 דיגיטלי: 1. מספר הפצוע (כפי שסומן על גבי הפצוע בצורה בולטת). 2. הפציעה, לרבות מנגנון, אנטומיה ושינויים פיסיולוגיים משמעותיים, כפי שידועים בשלב זה (לדוג’: פגיעת ירי לבטן, בהלם; חבלת ראש קהה, מגיב לכאב; פציעת חזה, סטורציה 90) 3. מהם הטיפולים הנדרשים וסדר ביצועם (בעמודה זו יש לציין גם טיפולים שכבר בוצעו תו”כ הטריאז’, כדוגמת הנחת CAT, ניקור חזה) 4. דחיפות לפינוי 5. דגשים לפינוי (צורך במט”ב, הנשמה, שכיבה / ישיבה וכו’)\nבמקביל לביצוע הטריאז’, יתר החובשים והמח”צים יבצעו במקביל את הפעולות הבאות, לפי סדר חשיבות: 1. עצירת דימומים פורצים. 2. הפשטה של הפצועים שטרם נבדקו וסריקת דימומים. 3. הכנה לפינוי."
  },
  {
    "objectID": "MCE.html#סיכום-הטריאז",
    "href": "MCE.html#סיכום-הטריאז",
    "title": "אירוע רב נפגעים",
    "section": "סיכום הטריאז’",
    "text": "סיכום הטריאז’\nבשלב זה בפעם הראשונה לא רק בוחנים כל פצוע לגופו, אלא מסדרים את סדר הקדימויות בין הפצועים השונים. המפקד הרפואי ומנהל האירוע עוברים על טבלת הפצועים (ראה נספח), מוודאים שכל המידע רשום בה, ומגדירים עבור כל פצוע: * קדימות לטיפול- הסדר שלפיו יבוצעו הפעולות הטיפוליות בזמן הסבב הטיפולי. הקדימות תיקבע לפי הקדימות של הבעיות בסכימה – כלומר בעיות נתיב אוויר (A), לאחריהן בעיות נשימה (B), לאחריהן טיפול בהלם ועצירת דימומים שאינם פורצים (C) וכן הלאה. * קדימות לפינוי- הסדר לפיו יפונו הפצועים, המוכתב עפ”י מידת דחיפותם. במידה ופצוע ספציפי זקוק לפינוי עם מט”ב, גם אם הוא ראשון בתור לפינוי, אולם הפינוי הוא ללא מט”ב, יש לדלג עליו עד להגעת פינוי עם מט”ב.\nבתום סיכום הטריאז’ ידווח מנהל האירוע: * למפקד האג”מי- מס’ הפצועים הכולל, חלוקה לפי דחוף / לא דחוף / ממתין (לדוגמא: “סה”כ 6 פצועים – 2 דחופים, 3 לא דחופים, 1 ממתין”) ודרישות מיוחדות – צורך בפינוי מוסק, חילוץ לכוד. * לרמה הממונה הרפואית- מס’ הפצועים הכולל, חלוקה לפי דחוף / לא דחוף / ממתין ובהמשך, מבלי לפגוע בניהול האירוע – תועבר הטבלה באופן סדור (לדוגמא: “פצוע מס’ 1, פציעת ירי בבטן ורגל ימין, הלם, הונח ח.ע., זקוק לפלסמה והקסאקפרון, דחוף לפינוי. פצוע מס’ 2…”)."
  },
  {
    "objectID": "MCE.html#סבב-טיפולי",
    "href": "MCE.html#סבב-טיפולי",
    "title": "אירוע רב נפגעים",
    "section": "סבב טיפולי",
    "text": "סבב טיפולי\nמטפל בכיר בצמוד לחובש ישלים את סכמת סקר ראשוני (כפי שהיא מופרטת בפרק “הסכמה – הטיפול בפצוע טראומה בשדה”) בכלל הפצועים על פי הקדימות לטיפול שנקבעה בטריאז’, זאת במקביל להערכות לביצוע פעולות באותו פצוע ככל שהוחלט עליהן בטריאז’ (הכנת פלסמה, החדרת עירוי, פריסת פרוצדורה וכיוצ”ב) . מנהל האירוע יקצה לחובשים משימות שניתנות לביצוע ללא מט”ב – כדוגמת עצירת דימומים שאינם פורצים, נטילת מדדים, השגת גישה ורידית, הכנת פלסמה, מתן טיפול נגד כאבים – כל זאת במסגרת החלטות שהתקבלו ע”י המפקד הרפואי בטריאז’. חובש יהיה רשאי לחבר פלסמה לפצוע אך ורק באישורו של מטפל בכיר.\nמנהל האירוע ינהל גם את עבודת המח”צים / חובשים נוספים שיכינו פצועים לפינוי, בדגש על העמסה לאלונקות וכיסוי, בהתאם לסדר הקדימות לפינוי .\nבמידה והושלמו כלל הטיפולים שהוחלט לגביהם בטריאז’ ונותרו פצועים בשטח שטרם פונו, יש לבצע הערכה חוזרת שלהם, להחליט לגבי צורך בטיפולים נוספים ובעיקר לקדם את פינוים."
  },
  {
    "objectID": "MCE.html#חבירה",
    "href": "MCE.html#חבירה",
    "title": "אירוע רב נפגעים",
    "section": "חבירה",
    "text": "חבירה\nמשאבי הטיפול והפינוי הם משאב החסר באירועים רבי נפגעים. לכן, יש להיערך להגעה של כוחות רפואה נוספים בכל שלב ולהכווינם כך שיהוו גורם מסייע ולא גורם מפריע. אופן החבירה תלוי בשלב בו מגיע הצוות החובר. ככלל, במידה והזירה ומספר הפצועים מאפשרים, יש להפוך את האירוע מהר ככל הניתן לאירוע בו ישנו צוות אורגני על כל פצוע. עם זאת, יש להקפיד על ניהול מרכזי ע”י מפקד רפואי ומנהל אירוע ששולטים בתמונת המצב, נותנים מידע והנחיות לצוותים לגבי פינוי ומדווחים לרמה ממונה. בנוסף, יש לשקול את התועלת הפוטנציאלית המרבית בכל צוות שמגיע - האם יועיל יותר בסיוע לטיפול או שמא בפינוי של פצוע דחוף."
  },
  {
    "objectID": "MCE.html#חבירה-טרם-במהלך-הטריאז",
    "href": "MCE.html#חבירה-טרם-במהלך-הטריאז",
    "title": "אירוע רב נפגעים",
    "section": "חבירה טרם/ במהלך הטריאז’",
    "text": "חבירה טרם/ במהלך הטריאז’\nעם המפגש בין הצוותים, יוגדר באפן ברור המטפל הבכיר ביותר כמפקד הרפואי של האירוע. לאחר סידור הזירה בהתאם לדגשים, ובאופן לינארי, יתחילו שני הצוותים טריאז’ במקביל משני כיוונים מנוגדים כאשר בתיאום צוות אחד ימספר את הפצועים במספרים עוקבים (1,2,3…) והשני באותיות עוקבות (א’,ב’,ג’…). בתום הטריאז’ מטבע הדברים שני הצוותים ייפגשו במרכז הזירה, הצוות הזוטר יותר ימסור לצוות הבכיר את טבלת ניהול האירוע שלו ויתבצע סיכום טריאז’ משותף. בשלב הסבב הטיפולי יש עדיפות שהמפקד הרפואי ימשיך בניהול האירוע בסיוע מנהל האירוע שלו, בעוד המטפל הזוטר יותר מבצע פעולות טיפוליות בהתאם לסדר העדיפויות שהוגדר. עם זאת, במידה ויש מס’ פעולות מצילות חיים הנדרשות לביצוע, גם המפקד הרפואי ישתתף בטיפול, כשמנהל האירוע שלו ממשיך בניהול האירוע. בשאיפה בצמוד לכל מטפל בכיר יעבוד חובש אורגני. באופן זה יש לנהוג כל עוד החבירה מתרחשת טרם סיכום הטריאז’."
  },
  {
    "objectID": "MCE.html#חבירה-לאחר-הטריאז",
    "href": "MCE.html#חבירה-לאחר-הטריאז",
    "title": "אירוע רב נפגעים",
    "section": "חבירה לאחר הטריאז’",
    "text": "חבירה לאחר הטריאז’\nהצוותים החוברים יחברו למנהל האירוע, ובמידה וניתן גם למפקד הרפואי, ויקבלו מהם משימות בהתאם לסדר העדיפויות שהוגדר בסיכום הטריאז’, בין אם לפינוי או לטיפול, לפי הצורך. במקרה של דילמה, יכריע המפקד הרפואי של האירוע. יש לזכור כי לניהול וקבלת הכרעות באר”ן חשיבות מכרעת לגורל הפצועים, לרוב יותר מפעולה ספציפית זו או אחרת."
  },
  {
    "objectID": "MCE.html#סיום-האירוע",
    "href": "MCE.html#סיום-האירוע",
    "title": "אירוע רב נפגעים",
    "section": "סיום האירוע",
    "text": "סיום האירוע\n\nוידוא פינוי של כלל הפצועים. במידה ונותרו בשטח פצועים ממתינים, יש לבצע עליהם סקר ראשוני, ובמידת הצורך פרוטוקול אובדן סימני חיים, לרבות קביעת מוות.\nהשלמת ואיסוף הרישום.\nדיווח מסכם\nארגון כוח האדם והציוד וחזרה לכשירות, לרבות העלאת דרישה לרמה ממונה להשלמות ציוד.\nשיחות סיכום של הצוותים המטפלים."
  },
  {
    "objectID": "MCE.html#סיכום",
    "href": "MCE.html#סיכום",
    "title": "אירוע רב נפגעים",
    "section": "סיכום",
    "text": "סיכום\nאירוע רב נפגעים מהווה אתגר גדול לצוותים המטפלים, עתיר הסחות, ומכיל עומס של קבלת החלטות ואי-ודאות .הניסיון המצטבר מאירועים רבי נפגעים בצה”ל מראה כי ניהול נכון של אירוע רב נפגעים והיצמדות לפרוטוקולים משפיעים באופן ישיר על תוצאות הטיפול באר”ן."
  },
  {
    "objectID": "MCE.html#נספח-א-טבלת-שליטה-לניהול-אירוע-רב-נפגעים",
    "href": "MCE.html#נספח-א-טבלת-שליטה-לניהול-אירוע-רב-נפגעים",
    "title": "אירוע רב נפגעים",
    "section": "נספח א’ – טבלת שליטה לניהול אירוע רב נפגעים",
    "text": "נספח א’ – טבלת שליטה לניהול אירוע רב נפגעים\n**********************************************תמונה של הנספח"
  },
  {
    "objectID": "MCE.html#נספח-ב-טבלת-שליטה-לניהול-אירוע-רב-נפגעים-מילוי-לדוגמא",
    "href": "MCE.html#נספח-ב-טבלת-שליטה-לניהול-אירוע-רב-נפגעים-מילוי-לדוגמא",
    "title": "אירוע רב נפגעים",
    "section": "נספח ב’ – טבלת שליטה לניהול אירוע רב נפגעים – מילוי לדוגמא",
    "text": "נספח ב’ – טבלת שליטה לניהול אירוע רב נפגעים – מילוי לדוגמא\n************************************************************תמונה של הנספח"
  },
  {
    "objectID": "loss_of_vital_signs.html#עיקרי-העדכונים",
    "href": "loss_of_vital_signs.html#עיקרי-העדכונים",
    "title": "11  אובדן סימני חיים",
    "section": "עיקרי העדכונים:",
    "text": "עיקרי העדכונים:\n\n22.2.22\n\n\nעדכון פעולות מצילות חיים= הנשמה באמבו, ניקור חזה במחט דו צידי ומתן נפח. אינטובציה ו/או נקזי חזה לא יבוצעו כחלק מהפרוטוקול.\nהבדלה בין חבלה קהה לחודרת.\nתחימת משך מאמצי ההחייאה.\nהוספת PEA בקצב &gt;40 לדקה כקריטריון להמשך מאמצי החייאה ( במקרים בהם התבצע שימוש במוניטור)\nחובת מדידת ל”ד במסגרת הערכת סימנים חיוניים\nהוספת נספח- טופס פטירה צבאי\nהבהרה על הצורך במדידת חום לצורך הפסקת מאמצי החייאה/\n\n\n19.07.2021\n\n\nהבהרת הפרוטוקול\n\n\n11.04.2021\n\n\nחידוד רצף פעולות ההחייאה\n\n\n01.02.2020\n\n\nעדיפות למתן מוצרי דם ולא נוזלים\nביצוע ניקוז חזה בנקז חזה או וייגון\nניתן לקבוע מוות גם בנוכחות PEA בקצב מתחת ל-40"
  },
  {
    "objectID": "loss_of_vital_signs.html#הקדמה",
    "href": "loss_of_vital_signs.html#הקדמה",
    "title": "11  אובדן סימני חיים",
    "section": "הקדמה",
    "text": "הקדמה\nאחד המצבים המורכבים בשטח הוא איבוד סימני חיים “תחת העיניים” ובמצב כזה עלינו להעניק לנפגע את מירב הסיכויים לשרוד (באירוע רב נפגעים, עיתוי הפעולות ידחה). אחת ההחלטות הקשות להן נדרש המטפל במתאר טרום בית החולים, היא ההחלטה על אי-התחלה או הפסקת פעולות ההחייאה בפצוע ללא סימני חיים. על המטפל להחליט, לעיתים קרובות בתנאי דחק, האם יש בפעולות טעם, ובמידה והוחל בהן, מתי כלו סיכויי ההצלה ויש לסיימן. ההחלטה על התחלת מאמצי החייאה מושפעת גם ממספר הפצועים – פצוע ללא סימני חיים יוגדר כ”ממתין” ורק לאחר סיום הטיפול ביתר הנפגעים תתבצע הערכה מקיפה שלו (ראה פרק אר”ן). מאידך, לביצוע מאמצי החייאה כאשר אין להם סיכוי להצלחה, יש השפעה על ניצול יכולות וצוותי רפואה, קשב לפצועים נוספים, סיכון כוחות פינוי ועוד. פרק זה יגדיר קווים מנחים שמטרתם לסייע למטפל בשטח בתהליך קבלת ההחלטות בנוגע לסיום או הימנעות מביצוע מאמצי החייאה בנפגע טראומה.\nפרוטוקול – סיום מאמצי החייאה וקביעת מוות בנפגע טראומה במתאר טרום בית חולים **************תרשים"
  },
  {
    "objectID": "loss_of_vital_signs.html#ביאור-פרוטוקול",
    "href": "loss_of_vital_signs.html#ביאור-פרוטוקול",
    "title": "11  אובדן סימני חיים",
    "section": "ביאור פרוטוקול",
    "text": "ביאור פרוטוקול\n\nקווים מנחים להפסקת מאמצי החייאה בנפגע טראומה בשטח\n\nבנפגע טראומה הסובל מחבלה קהה שנמצא ללא נשימה, ללא דופק, ללא קריאה במדידת לחץ דם וללא תגובת אישונים – אין להתחיל מאמצי החייאה.\nבנפגע טראומה ללא סימני חיים ע”ר חבלה חודרת (או כשהמנגנון אינו ברור) יש להמשיך ולבצע הערכה מהירה של סימני חיים אחרים: תנועות גוף עצמוניות או במידה וחובר מוניטור – PEA בקצב של מעל 40. אם אחד מסימני החיים לעיל (דופק/נשימה/ל”ד/תג’ אישונים/תנועות ספונטניות) קיים או התקיים בחמש הדקות יש לבצע פעולות החייאה על פי פרוטוקול אובדן סימני חיים (פירוט בסעיף 3). אם לא קיים אחד מסימנים אלה, אין לבצע מאמצי החייאה.\nכאשר הנפגע מאבד סימני חיים “תחת העיניים” או כאשר נצפה אחד מהסימנים החיוניים יש לבצע פעולות מצילות חיים על מנת לוודא שההידרדרות אינה נובעת מאחד הגורמים למוות בר מניעה ( כדוגמת חזה אוויר בלחץ, שוק עמוק או חסימת נתיב אוויר): יש לנקר את בית החזה משני הצדדים ע”י מחט Vygon או Tpak מהדגם המאושר בצה”ל. כמו כן, יש להנשים באמצעות אמבו, AW ומסיכה ולתת נפח (דם מלא, כדוריות דחוסות, פלסמה מיובשת או נוזלים על פי הזמינות והכתוב בפרק ” החייאת בקרת הנזקים”). לאחר מכן יש להעריך שוב את הפצוע. במידה ולאחר ביצוע הטיפולים הנ”ל אין סימני חיים יש להפסיק את מאמצי ההחייאה ועל רופא לקבוע מוות. יודגש כי במידה ואובדן סימני חיים מתרחש במהלך הפינוי יש להתחיל באופן מיידי ביצוע החייאה כמתואר לעיל.\nבמידה ולאחר ביצוע הפעולות הנ”ל קיימת חזרה של סימני חיים יש לעבור לטפל על פי “סכמת הטיפול האחודה”, לשקול ביצוע נקז או התקנת נתיב אוויר דפינטיבי על פי ההתוויות באגרות הרלבנטיות (גישה לנתיב אוויר/גישה לפציעות חזה/החייאת בקרת הנזקים).\nאין מקום לביצוע אק”ג בטרום בית החולים בנפגע טראומה. במידה וחובר, בחבלה חודרת, ממצא של PEA בקצב מעל 40 לדקה יחייב ביצוע מאמצי החייאה. במידה וחובר מוניטור ונצפתה אסיסטולה או PEA בקצב נמוך מ-40 (לצד היעדר תנועות ספונטניות ותגובת אישונים) – אזי ניתן לקבוע מוות.\nאין לבצע פעולות החייאה בפצועי טראומה, שפציעתם הביאה לאובדן צלם אנוש: דקפיטציה – ניתוק הראש, ניתוק האגן, התפחמות של ראש ושל הגו וכו’.\nאין לבצע מאמצי החייאה בנפגע עם עדות לכך שהמוות התרחש לפני זמן רב (סימני ריקבון, קישיון מוות, כתמי מוות מפושטים, הצטברות דם במקומות נמוכים).\nמאמצי החייאה בטראומה אינם כוללים החייאה קרדיאלית – לפיכך לא נבצע עיסויים בטראומה.\n\nאין עדויות לכך שעיסויי חזה בטראומה משפרים הישרדות. עיסויי חזה רלוונטיים בעיקר בדום לב בהיפותרמיה שלא על רקע טראומה וגם אז השרידות נמוכה ביותר. כמו כן, ישנו דגש על כך שביצוע עיסויי חזה במקרה של פצוע קשה עלול לבוא על חשבון ביצוע פעולות מצילות חיים (פתיחת נתיב אוויר, ניקוז בית חזה וכו’).\n\nלנפגעי טביעה, התחשמלות (לרבות מכת ברק) והיפותרמיה שלא על רקע טראומה– תבוצע החייאה לבבית מלאה על פי תורת ה ACLS.\nקביעת מוות באישה הרה מתבצע על פי אותם השיקולים המפורטים לעיל.\nהפסקת מאמצי החייאה הינה בסמכות פרמדיקים ורופאים. קביעת המוות וחתימה על תעודת פטירה נשארת בסמכותו הבלעדית של רופא."
  },
  {
    "objectID": "loss_of_vital_signs.html#רקע-וסקירת-ספרות",
    "href": "loss_of_vital_signs.html#רקע-וסקירת-ספרות",
    "title": "11  אובדן סימני חיים",
    "section": "רקע וסקירת ספרות",
    "text": "רקע וסקירת ספרות\n\nמבוא:\nההחלטה שלא להתחיל בטיפול או להפסיק טיפול בפצוע ללא סימני חיים מהווה אתגר למטפלים, הן בהיבטים מקצועיים והן בהיבטים מנטליים. לצד שיעורי ההצלחה הנמוכים , עיקר הקושי בקבלת ההחלטה במתאר צבאי נובע בין היתר מסביבת העבודה המאתגרת, מהמיידיות הנדרשת בקבלת ההחלטות, מהאינטימיות של ההיכרות בתוך היחידה, מחשש מהשפעות על רוח הגיסות ומהניסיון החסר של המטפל.\nכדי לקבל החלטה מושכלת ונאותה, על הצוות המטפל לזהות מתי מצבו של הפצוע בלתי הפיך. באופן טבעי, האינסטינקט המוטבע בכל מטפל הוא להילחם על חיי כל פצוע. עם זאת, מנגד עומדת המציאות, אשר מחייבת אותנו להתייחס בכובד ראש להיבטים נוספים: 1. שיקולים רפואיים: 1. מהרגע שאירע דום לב על רקע טראומה הישרדות הפצועים נמוכה מאוד - לפי הספרות בין-ל2%-8%, כאשר מרבית העבודות בנושא עוסקות בפצועים שאיבדו סימני חיים בתוך מרכז רפואי (ולא בטרום בית החולים) (3,8,14). 2. מדידת דופק והערכת נשימה בשטח אינן מדויקות וביצוען תלוי במיומנות המטפל.\n\nחלוקת משאבים:\n\nהשקעת משאבי טיפול (כ”א ואמצעים) בחלל עלולה לבוא על חשבון פצועים אחרים בני הצלה באותה זירה.\nבמתארי לחימה הקצאת משאבי פינוי, כגון כח פינוי קרקעי או מסוק, מציבה את צוותי הפינוי בסכנה ובאה על חשבון הקצאתם לפצועים אשר סיכויי ההישרדות שלהם תלויים לעיתים בפינוי.\n\n\nשיקולים פסיכולוגים:\n\nמפקדים, חבריו ובני משפחתו של הפצוע מצפים מהצוות המטפל להעניק לו כל סיכוי אפשרי ולו הקלוש ביותר (גם כאשר הספרות אינה תומכת במאמצים אלו).\nהימנעות מטיפול הינה החלטה סופית ולא בת תיקון, אשר תוצאותיה בלתי הפיכות. החלטה כזו כרוכה בקושי רגשי רב למטפל, בייחוד במצבים בהם הוא חלק מהיחידה או בעל היכרות אישית עם הפצוע. קושי זה מקשה על המטפל לסיים את ניסיונות ההחייאה.\n\n\nיודגש כי ראוי לשקול את השקעת המשאבים והסיכון הכרוכים בטיפול ובפינוי החלל לאור הנסיבות המבצעיות. במידה ונקבע מוות, הרי שדחיפות הפינוי יורדת, ואין צורך לסכן צוותים מטפלים לצורך ביצועו, הגם שברור כי ייעשה מאמץ רב כדי להשלימו. ### סקירת הנחיות מאיגודים מקצועיים בעולם בשנת 2003 ובהמשך ב 2012 פרסמו ה National association of EMS physicians וה- American college of surgeons (ACS) קווים מנחים לגבי הימנעות או הפסקה של מאמצי החייאה בשטח (1).\nעל פי הנחיות הACS קיימים מספר מתארים בהם יש מקום להפסקת מאמצי החייאה: 1. בכל מקרה של פציעה שאינה מאפשרת חיים – אובדן צלם אנוש. 2. בכל מקרה בו קיימת עדות למעבר זמן ממושך מרגע החבלה ועד הגעת הצוות המטפל – קשיון מוות (Rigor Mortis) רקבון או הצטברות נוזלים במקומות נמוכים בגוף וכו’. 3. בכל מקרה של חבלה קהה בפצוע ללא דופק, ללא נשימה ולא עדות לפעילות חשמלית סדורה במוניטור או PEA איטי מ-40 לדקה (13). 4. בכל מקרה של חבלה חודרת בפצוע ללא דופק, ללא נשימה, ללא עדות לפעילות חשמלית סדורה במוניטור או PEA איטי מ-40 לדקה וללא עדות לתגובה נוירולוגית (תגובת אישונים, הנעת איברים ספונטאנית). 5. בכל מקרה בו מאמצי ההחייאה אינם מפיקים דופק ספונטאני במשך יותר מ15 דקות.\nבשנת 2011 פורסמה עבודה שמטרתה לתקף את הקריטריונים להימנעות או הפסקה של מאמצי החייאה בשטח. עבודה זו כללה 294 נפגעים שטופלו ופונו לבית החולים למרות שעמדו בקריטריונים הנ”ל ועל פי הנחיות ה ACS לא היו אמורים לעבור החייאה. מתוך 294 הנפגעים, ב93.2% נקבע מוות בחדר המיון. מכלל הנפגעים שרד 1 (0.3%) עד לשחרור מבית החולים. נפגע זה שוחרר למוסד שיקומי עם FGCS 6 (מצב שווה ערך לצמח). (2)\n\n\nשימוש במוניטור\nלא קיימת בספרות התייחסות לשאלת החובה בשימוש במוניטור על מנת לקבוע מוות בפצועים. עם זאת במרבית העבודות (אשר מתבצעות במתארים עירוניים ע”י צוותי אמבולנסים) מתבצע שימוש במוניטור כחלק מתהליך קבלת ההחלטות. יתרונו העיקרי בהיותו מדד אובייקטיבי שאינו תלוי בהערכת הבודק ( בשונה מאישונים/ תחושת דופק או תנועות).\nישנם שני מצבים בהם קצב הלב המופיע במוניטור יכול לתמוך בהחלטה להפסקת החייאה: 1. אסיסטולה – היעדר פעילות חשמלית. נמצא כגורם מנבא שלילי להצלחה ברסוסיטציה עם אחוזי הצלחה שנעים בין אפס ( מרבית העבודות) ועד 1.8%. 2. PEA עם דופק מתחת ל40 לדקה.\nמחקר משנת 2004, על 497 פצועים עם פציעה חודרת, הראה שאף אחד מהפצועים עם אסיסטולה או עם PEA עם דופק נמוך מ-40 לדקה לא שרד (9). לציין כי קצב לב הגבוה מ-40 נמצא כגורם מנבא חיים (OR – 6.7).(8)\n\n\nשיעורי התמותה בספרות\nמאז פרסום הקריטריונים הנ”ל העוסקים בקבלת ההחלטה שלא להתחיל או להפסיק מאמצי החייאה פורסמו מספר עבודות העוסקות בשיעורי ההצלחה של ביצוע החייאה בנפגעי טראומה במתאר אזרחי עירוני אשר בהערכה ראשונית נמצאים ללא נשימה או דופק. אחוזי ההישרדות של פצועים במקרים אלו נעה בין 0% ל-10% (4-8). כשמדובר במתאר צבאי, הנתונים ככל הנראה דומים. בעבודה שכללה 52 נפגעי טראומה במתאר צבאי שפונו לטיפול בבית חולים צבאי שרדו 4 מטופלים (8%). בכל 4 השורדים אובדן סימני חיים התרחש במהלך הפינוי.(3)\n\n\nמנגנון הפציעה\nיש לציין כי למרות שקיימות מספר עבודות המצביעות על קשר בין מנגנון הפציעה בפצועים הנזקקים להחייאה (חודרת לעומת קהה) לבין שיעורי השרידות, קשר זה אינו חוזר על עצמו באופן מובהק. במטה-אנליזה שכללה 6,634 מטופלים, נמצאו שיעורי תמותה דומים בין מטופלים לאחר חבלה חודרת (96.4% ) וחבלה קהה (96.7%). (4). ממצא זה חוזר על עצמו במספר עבודות נוספות5)). מאידך, בתוך בית החולים, מנגנון החבלה (חודרת/קהה) מהווה שיקול משמעותי בביצוע מאמצי החייאה (לרבות פתיחת חזה כירורגית – Resuscitative Thoracotomy) כאשר מרבית ההנחיות אינן ממליצות על ביצוע מאמצי החייאה במקרי היעדר סימני חיים ע”ר חבלה קהה (15).\n\n\nתגובת אישונים\nבדיקת אישונים מהווה קריטריון לקביעת מוות בכלל הפצועים. ממצא של אישונים מורחבים ולא מגיבים מהווה מדד רגיש ומוכח להיפוקסיה מוחית ממושכת ובלתי הפיכה. קיימות מספר עבודות העוסקות בתגובת אישונים כגורם פרוגנוסטי בפצועים. בעבודות אלו נמצא כי בפצועים שאינם מגיבים בבדיקתם בשטח (GCS=3) אישונים מורחבים ללא תגובה לאור מנבאים שיעור תמותה של %100. (10,11,12)\n\n\nהיפותרמיה\nהיפותרמיה שנגרמה מתנאי סביבה ולא מטראומה) עלולה להיות מלווה בברדיקרדיה עד דום לב, היפווטנטילציה עד אפנאה וירידה במצב ההכרה. יתרה מכך היפותרמיה מגינה על איברים חיוניים בזמן איסכמיה. לכן, לא מקובל להפסיק מאמצי החייאה בנפגע היפותרמי שלא על רקע טראומה – “Not Dead until Warm Dead” . לעומת זאת, בטראומה אין קורלציה בין הצלחת החייאה לבין היות הפצוע בהיפותרמיה (אשר לרוב משנית למנגנוני המוות). לכן כאשר הפציעה טראומה) היא מנגנון הנזק המרכזי אין צורך במדידת חום להחלטה על הפסקת מאמצי החייאה.\n*************** תמונה הודעת פטירה"
  },
  {
    "objectID": "infections.html#עיקרי-העדכונים",
    "href": "infections.html#עיקרי-העדכונים",
    "title": "12  מניעת זיהומים",
    "section": "עיקרי העדכונים",
    "text": "עיקרי העדכונים\n\n23.12.20:\n\nשינוי מינןן Metronidazole - יינתן במינון 500 מ”ג שלוש פעמים ביום.\nהוספת מינוני ילדים."
  },
  {
    "objectID": "infections.html#הקדמה-ורקע",
    "href": "infections.html#הקדמה-ורקע",
    "title": "12  מניעת זיהומים",
    "section": "הקדמה ורקע",
    "text": "הקדמה ורקע\nזיהום פציעות הוא גורם משמעותי לתחלואה ולתמותה בקרב נפגעים בשדה הקרב, ונחשב לאחת הסיבות החשובות למוות בר-מניעה. כשליש מפצועי צבא ארה”ב בעיראק ובאפגניסטן סבלו מסיבוך זיהומי כאשר ספסיס גרם ל- 2%-9% ממקרי המוות בר-המניעה והיווה את הסיבה הרביעית בשכיחותה למוות מסוג זה. בצבא בריטניה שיעור פצועים דומה סבל מזיהומים, מהם 84% סבלו מזיהום פצע ו- 38% אף פיתחו ספסיס.\nפציעות בשדה הקרב הן כר פורה לזיהום, וזאת בעיקר מהסיבות הבאות: (א) פגיעה של שלמות העור וחשיפת הרקמות שתחתיו לסביבה החיצונית; (ב) חדירת גופים זרים מזוהמים; (ג) פגיעה בזילוח ונמק של איברים; (ד) פגיעה באיברים חלולים הגורמת לכניסה של מיקרואורגניזמים לאזורים סטריליים; (ה) עיכוב בטיפול דפניטיבי.\nעדויות ליתרון בטיפול אנטיביוטי מוקדם בפצועים בשדה הקרב, בעיקר כאשר הטיפול הניתוחי מתעכב, אפשר למצוא כבר בתקופת מלחמת-העולם השנייה. עבודות פרה-קליניות הצביעו על כך שמתן אנטיביוטיקה מוקדמת, בעיקר בשעות הראשונות לאחר הפציעה, הפחיתה שיעור סיבוכים זיהומיים. נתונים שנאספו בצה”ל במלחמת יום הכיפורים בשנת 1973 הדגימו שיעור זיהומים נמוך יחסית, שיוחס לטיפול אנטיביוטי בטווח של 30 עד 60 דקות מרגע הפציעה. בטראומה במתאר האזרחי מספר עבודות רטרוספקטיביות הדגימו גם כן יתרון במתן מוקדם של אנטיביוטיקה."
  },
  {
    "objectID": "infections.html#פרוטוקול-הטיפול-האנטיביוטי-בשדה-הקרב",
    "href": "infections.html#פרוטוקול-הטיפול-האנטיביוטי-בשדה-הקרב",
    "title": "12  מניעת זיהומים",
    "section": "פרוטוקול הטיפול האנטיביוטי בשדה הקרב",
    "text": "פרוטוקול הטיפול האנטיביוטי בשדה הקרב\n****************** תרשים ## ביאור הפרוטוקול\n\nפרק א’: מיקרוביולוגיה\nבאופן גס, ניתן לחלק את הקונטמינציה של הפצע למוקדמת ומאוחרת: בקונטמינציה המוקדמת חשוב להבדיל בין החיידקים הקטלניים בעלי הפוטנציאל ליצור זיהום חודר ומסכן חיים לבין כאלה שלא. החיידקים הקטלניים כוללים חיידקים גרם-חיוביים פיוגניים, חיידקים ממשפחת ה- Clostridia וסטרפטוקוקים אנאירוביים. חיידקי ה- Clostridiaהם המשמעותיים ביותר, שכן חיידקים ממשפחה זו עשויים להוביל ל- Gas Gangrene ולטטנוס. מהחיידקים הגרם-חיוביים Streptococcus pyogenes ו- Staph. aureus הם המשמעותיים ביותר. Staph. aureus הוא גורם שכיח לזיהום פצע ועצם לאחר טראומה, ומבין החיידקים הווירולנטיים הוא היה הנפוץ ביותר בתרביות פצע שנלקחו מפצועים מצבא ארה”ב בעיראק מייד עם הגעתם לבית החולים; קונטמינציה מאוחרת מוגדרת ככזו הנרכשת במתקנים הרפואיים בהם מטופל הפצוע, בדומה לזיהומים נוזוקומיאליים בבתי החולים. מספר חיידקים שנמצאו כמזהמים משניים שכאלה: Pseudomonas aeruginosa, Acinetobacter baumannii, Enterobacteriaceae ו- Staph. aureus. ראוי לציון כי במערכות האחרונות בעיראק ואפגניסטן תוארו גם זיהומים חודרניים של פטריות.\nפקטורים רבים הקשורים בפציעות בשדה הקרב תורמים למעבר משלב הקונטמינציה המוקדמת לשלב הזיהום, ביניהם ראוי לציין את מידת האיסכמיה והנמק הרקמתי, את מידת ההלם ואת הירידה בתנגודת החיסונית21. הרציונל העומד בבסיס הטיפול האנטיביוטי בנקודת הפציעה הוא מיגורם של הקונטמיננטים המוקדמים, ובעצם כך מניעת סיבוכים זיהומיים שתביא להפחתת שיעור המוות בר-המניעה והתחלואה הזיהומית הקשה (אוסטאומייליטיס, מורסות ועוד).\n\n\nפרק ב’: בחירת התכשיר האנטיביוטי\nבעת בחירת האנטיביוטיקה האידאלית לטיפול בפצועים בשדה, יש להתחשב בשורה של פרמטרים: 1. יעילות מוכחת כנגד החיידקים הרלוונטיים למניעת זיהום בפצע. 2. טווח פעילות צר ככל האפשר – האנטיביוטיקה נדרשת לכסות את החיידקים הקונטמיננטים המוקדמים, במיוחד את אלו בעלי הפוטנציאל הקטלני. 3. ריכוז אנטיביוטיקה גבוה בפצע – דרושה יכולת דיפוזית נאותה של האנטיביוטיקה בכדי שתתרכז באזור הפציעה כאשר מדובר ברקמה פגועה. כדי שניתן יהיה להשיג מטרה זו, המינון הניתן הוא לרוב המינון הבטוח הגבוה ביותר. 4. זמן מחצית חיים ארוך – חיוני בכדי להוריד את מספר המנות הדרושות לטיפול, בעיקר אם הזמן עד להגעת הנפגע לטיפול דפיניטיבי ארוך. 5. אפשרויות מתן מגוונות – לפצועים שנבצר מהם ליטול טיפול פומי (מחוסרי הכרה, שוק, פציעת בטן) קיימת עדיפות לתכשיר המאפשר טיפול בהזרקה תוך- ורידית/שרירית/גרמית. 6. שיקולים לוגיסטיים – זמן מדף ארוך ככל האפשר, עמידות בתנאי אקלים מגוונים וקשים והתחשבות בהתניידות הכוחות (עדיף שמשקל התכשיר ונפחו לא יכבידו על הכוחות המצוידים בו). 7. תופעות לוואי – האנטיביוטיקה צריכה להיות בעלת פרופיל טוקסיות נמוך עם מיעוט תופעות לוואי.\n\n\nפרק ג’: תהליך קביעת מדיניות מתן האנטיביוטיקה\nתהליך בחירת התכשירים האנטיביוטיים לפצוע בשדה, עוברים שינויים תמידיים.\nלאחרונה בוצע תהליך שינוי מדיניות הטיפול מסוג זה במס’ שלבים: 1. סקירת ספרות נרחבת בענף רפואה מבצעית. 2. כינוס ועידת מומחים בינואר 2017 (שמות המשתתפים מפורטים בנספח א’).\nהוועדה גיבשה את המסקנות הבאות:\n1. יש מקום לטיפול אנטיביוטי בנקודת הפציעה, בעיקר במתארים בהם הפינוי הרפואי צפוי להתעכב. זאת על אף היעדר מחקרים מקיפים בנושא. מטרת הטיפול האנטיביוטי בשדה היא להוריד את העומס החיידקי באיזור הפציעה, ובכך להפחית את הפוטנציאל לתמותה מוקדמת מספסיס ולמנוע זיהומים בפצע. 2. צפלוספורינים בעלי כיסוי טוב של חיידקים גרם-חיוביים וכיסוי משתנה של גרם- שליליים ואנאירובים ע”פ התכשיר הנבחר. הספרות המדעית מעידה על יעילותם במניעת זיהומים במתאר קדם-ניתוח ובטראומה. Ceftriaxone הוא בעל פעילות טובה נגד המחוללים הרלוונטיים עם זמן מחצית ארוך במיוחד. יתר על כן, התכשיר מסופק בפלקונים קטנים, זמן המדף שלו ארוך יחסית וניתן לתת אותו בהזרקה מהירה תוך- ורידית ותוך-שרירית. 3. הוספת Metronidazole לצורך כיסוי חיידקים אנאירובים גרם-שליליים במקרים של פציעת בטן ומוח חודרות. 4. לאחר שהובאו בחשבון כלל השיקולים ועל בסיס המוצג בפרוטוקול שהוצג לעיל, גובשו ההנחיות המעודכנות לטיפול אנטיביוטי בשדה: 5. שטיפה וניקוי של הפצע הם שלב חיוני במניעת זיהומים. 6. טיפול אנטיביוטי צריך להינתן בפציעות חודרות במקרים בהם הפינוי צפוי להתעכב מעבר לשעה. שטיפה, ניקוי וחבישה של הפצע צריכים להתבצע כמקובל ללא קשר לזמן הפינוי. 7. בכל סוגי הפציעות יש לטפל תוך ורידית ב- Ceftriaxone 2gr: 2 ויאלים (פלקונים עם אבקה) המהולים כל אחד ב-10 מ”ל מים להזרקה ב- IV push של 2-4 דקות לפחות פעם ב 24 שעות. ניתן לתת את התרופה IM (תוך-שרירית) בשתי זריקות נפרדות, של 1 גרם מהול ב-3.5 מ”ל מים להזרקה. מומלץ שלא לטפל IM בפצוע הסובל מהלם, שכן אז הספיגה נחותה משמעותית. בילדים, יינתן Ceftriaxone במינון 100 מ”ג/ק”ג עד מקסימום של 2 גר’, פעם ביום. 8. בכל מקרה חל איסור למהול את התרופה עם תמיסת Hartmann (Ringer Lactate). 9. לפציעות בטן וראש חודרות נדרשת תוספת של Metronidazole 500mg תוך-ורידית. במקרה של עיכוב בפינוי מעבר ל-8 שעות, יש להמשיך טיפול ב-Metronidazole 500mg בכל 8 שעות. בילדים, יינתןMetronidazole במינון 10 מ”ג/ק”ג שלוש פעמים ביום."
  },
  {
    "objectID": "infections.html#סיכום",
    "href": "infections.html#סיכום",
    "title": "12  מניעת זיהומים",
    "section": "סיכום",
    "text": "סיכום\nמניעת זיהומים, וכחלק מזה הטיפול האנטיביוטי, בפצועי טראומה הסובלים מפציעה חודרת הוא מרכיב חשוב בטיפול במהלך הסקר השניוני, זאת בפרט כאשר צפוי זמן פינוי ממושך. התאמת התכשירים האנטיביוטיים כוללת מגוון שיקולים. הפרוטוקול הצבאי מאפשר מתן מענה אנטיבקטריאלי הולם למניעת זיהומי פצע וההשלכות החמורות שעלולות להתלוות אליהם."
  },
  {
    "objectID": "tbi.html#עיקרי-העדכונים",
    "href": "tbi.html#עיקרי-העדכונים",
    "title": "13  פציעות ראש",
    "section": "עיקרי העדכונים",
    "text": "עיקרי העדכונים\n\n23.12.20:\n\nבדיקת כוח גס ותחושה תתבצע במגבלות המתאפשר\nהוספת מינוני ילדים.\nהסרת diazepam."
  },
  {
    "objectID": "tbi.html#הקדמה-ורקע",
    "href": "tbi.html#הקדמה-ורקע",
    "title": "13  פציעות ראש",
    "section": "הקדמה ורקע",
    "text": "הקדמה ורקע\nפציעת ראש בשדה הקרב מהווה סיבה לחלק משמעותי ממקרי המוות שאינו בר-מניעה (עד 42% על פי דיווחים מצבא ארה”ב), וגם מאלו ברי-המניעה (7%)1,2. פציעת הראש מהווה אתגר טיפולי מורכב לאור הקושי המובנה באבחונה, השלכותיה על נתיב האוויר והמגבלות שהיא מציבה על הטיפול במצבי פציעה אחרים כדוגמת הלם תת-נפחי. בנוסף, מאחר ויכולות טיפול דפיניטיביות בפציעות ראש קיימות רק במרכז נוירוכירורגי, עד שהפצוע יפונה למרכז שכזה, מצבו הנוירולוגי עלול להחמיר, והסיכוי לנזק נוירולוגי מתמשך ואף תמותה עולים. המטרות במתאר טרום בית החולים הן לזהות מוקדם ככל האפשר את פציעת הראש, לבצע ייצוב המודינמי ונשימתי של הפצוע ולפנותו מהירות האפשרית. ## אנטומיה ופתופיזיולוגיה *****תמונה\nהכרת עקרונות בסיסיים באנטומיה ובפיזיולוגיה של המוח חיונית להבנת הפתופיזיולוגיה של פציעות הראש. הקרקפת הינה השכבה השטחית ביותר בראש אשר מקנה לו הגנה ראשונית. לקרקפת מספר שכבות והיא מאופיינת בעושר כלי דם. מתחת לקרקפת שוכנת הגולגולת, המורכבת ממספר עצמות שמתאחות למבנה אחד במהלך הילדות. מרבית העצמות המרכיבות את הגולגולת עבות וחזקות, אך ראוי לציין את העצמות הטמפורליות והאתמיאודליות הרכות יותר והמועדות לשברים (איור 1). בתינוקות ניתן למשש נקודות רכות על גבי הגולגולת (מרפסים, Fontanelles), המתאחות לרוב עד גיל שנתיים. כלי הדם ועצבי הגולגולת עוברים דרך פתחים קטנים (foramina) בבסיס הגולגולת. ה Foramen magnum הוא פתח גדול הנמצא בבסיס הגולגולת אשר דרכו עוברים גזע המוח וחוט השדרה.\nהמוח עטוף בשלוש ממברנות הנקראות מנינגים: הדורה, הארכנואיד והפיה, מן השטחי אל העמוק בהתאמה (איור 2). סביב המוח נמצא נוזל ה-CSF (Cerebrospinal fluid) אשר מיוצר במערכת חדרי המוח בפקעת ה-choroid, ומשמש להזנתו וכ”בולם זעזועים” . חשוב לזכור שבתווך שבין הדורה לבין העצמות הטמפורליות (אפי-דורה) עוברים כלי דם החורצים את עצמות הגולגולת. חבלה בעצם הטמפורלית הרכה עלולה להוביל לקרע בכלי דם אלו ולגרום לדימום אפי-דורלי. המרווח שבין הדורה והמח (סאב-דורה) מכיל מערכת ורידים מגשרים המחברים בין פני המוח והסינוסים הגדולים בדורה. קרע טראומטי של וורידים אלו הינו סיבה שכיחה לדימום סאב-דורלי המופיע לעיתים קרובות ביחד עם פגיעה מוחית. סוג דימום זה שכיח יותר במבוגרים, מאחר וחלה הצטמקות של המוח ומתיחה של הורידים, כך שהם רגישים יותר להיקרע. מעל ה-\nאיור 2 – שכבות המנינגים ******* תמונה\nPia עוברים כלי דם רבים המספקים דם לרקמת המוח. כלי הדם הללו עטופים בשכבת ה- Arachnoid, הנמצאת מעל שכבת ה-Pia ועוטפת את המוח כמעין “עטיפת נייר צלופן”. קרע של אותם כלים המספקים למוח דם יגרום לדימום בחלל הסאב-פיאלי או תת עכבישי (סאב-ארכנואידלי). הבדל משמעותי בין דימום אפי-דוראלי וסאב-דוראלי, הוא בהעדר אפקט מסה בדימום הסאב-ארכנואידלי, בניגוד לאפקט המסה בדימומים האחרים. בטבלה 1 מוצגת השוואה בין שלושת סוגי הדימומים. חשוב לזכור כי הסימנים והסימפטומים של הדימומים עלולים לחפוף, ולכן קשה לאבחנם במדויק במתאר טרום בית החולים.\n\n\nטבלה 13.1: דימומים תוך-גולגולתיים\n\n\n\n\n\n\n\n\nמאפיין (טיפוסי)\nדימום אפידוראלי\nדימום סאב-דוראלי\nדימום סאב-ארכנואידלי\n\n\nאוכלוסיית הפצועים\nילדים, מבוגרים\nפעוטות, זקנים\nכל גיל\n\n\nשכיחות\nלא נפוץ\nנפוץ\nהכי נפוץ\n\n\nמנגנון\nלרוב חבלה ישירה\nלעיתים היסטוריה של טראומה ולעיתים ללא (בעיקר תחת טיפול באנטיקואגולציה)\nהן חבלת ראש ישירה והן פציעת טראומה שאינה מערבת ישירות את הראש.\n\n\nפציעה באזור החבלה (Coup) לעומת פציעה באזור הנגדי (Countercoup)\nלרוב פציעה באזור חבלת הראש\nהן באזור החבלה והן באזור הנגדי.\nהן באזור החבלה והן באזור הנגדי.\n\n\nשברים בגולגולת\nבדרך-כלל\nלרוב ללא\nלא בהכרח\n\n\nמקור הדימום\nלרוב קרע בעורק, לעיתים קרע בסינוס ורידי.\nבד”כ קרע ורידים, לעיתים עורקים (במידה וישנם שברים)\nעורקי או ורידי\n\n\nהתערבות ניתוחית\nיתכן ותידרש התערבות ניתוחית דחופה\nיתכן ותידרש התערבות ניתוחית דחופה\nלרוב לא יהיה צורך\n\n\nתוצאים\nפרוגנוזה טובה במידה והפצוע פונה במהירות\nפרוגנוזה טובה פחות מדימום אפידוראלי אפילו במקרה שהפצוע פונה במהירות\nפרוגנוזה תלויה בפגיעה המוחית המלווה\n\n\n\n\n\nזרימת הדם המוחית\nלצורך פעילותו התקינה של המוח נדרשת זרימת דם מוחית קבועה (CBF; Cerebral Blood Flow). ה-CBF צריך למעשה לספק את צורכי החמצן של המוח (CMRO2 – Cerebral Metabolic Requirements of O2). ה-CBF תלוי בלחץ הזילוח המוחי (CPP; Cerebral Perfusion Pressure), ובהתנגדות כלי הדם במוח (CVR; Cerebral Vascular Resistance), על פי הנוסחה: CBF=CPP/CVR. בתנאים רגילים, המוח משמר את ה-CPP (ובעקיפין את ה-CBF) בעזרת מנגנון האוטורגולציה, השולט ומשנה את ההתנגדות (CVR) בהתאם ללחץ הזילוח (CPP). רמת ה-CPP לכשעצמה מושפעת מהלחץ התוך גולגלתי (ICP, Intra Cranial Pressure) ומלחץ הדם בעורק הקרוטידי. לאור המורכבות במדידת ל”ד קרוטידי משתמשים בלחץ הדם הסיסטמי הממוצע (MAP, Mean Arterial Pressure) כמדד מקורב, כך שה-CPP יכול להיות מבוטא בנוסחה: CPP=MAP-ICP. פגיעה תלוית ערכי CPP יכולה להיות במצב של הלם תת-נפחי (כתוצאה מדימום לדוגמה) אשר גורם לירידה משמעותית ב-MAP. חשוב לציין כי במקרי טראומה מוחית, האוטורגולציה מופרעת במהלך השעות הראשונות, ומכך הצימוד בין CPP ל-CBF נפגע, בייחוד בפגיעות מוח דיפוזיות.\nבנוסף לשינויים בזרימת הדם למוח, תמותה ונזק ארוך טווח בטראומה קשורים גם ל-ICP. העלייה ב-ICP מוסברת באמצעות דוקטרינת “קלי-מונרו”, המתארת את החלל התוך גולגלתי כקופסא בעלת נפח קבוע המכילה 3 מדורים עיקריים – דם, CSF ורקמת מוח. תוספת מסה נפחית לחלל התוך גולגלתי (המטומה לדוגמה) או שינוי בנפח אחד המדורים (עלייה בנפח רקמת המוח כתוצאה מבצקת), מחייבים שינויי בנפח אחד המדורים האחרים (בהעדר יכולת אלסטית להתרחבות הגולגולת ושינוי הנפח הכולל). קיימת יכולת מוגבלת ביותר לירידה בנפח ה-CSF והדם, וברגע שאלו ירדו לרמתם המינימלית, מנגנון הפיצוי יכשל, וה-ICP יעלה. העלייה ב-ICP, בהתאם לנוסחה CPP=MAP-ICP, תוביל גם לירידה ב-CPP ולבסוף לאיסכמיה מוחית. כמו כן, עלייה משמעותית ב-ICP עלולה להוביל לדחיפה של מבנים בתוך הגולגולת עד כדי הרניאציה מוחית, ולפגיעה בניקוז הורידי של המוח המוחי. הפגיעה בניקוז הורידי יוצרת תהליך המוביל להמשך עלייתו של ה-ICP ולהצטברות מטבוליטים טוקסיים במוח.\nבהקשר זה, חשוב לציין גם כי הניקוז הורידי עלול להיות מושפע מלחץ על הצוואר (מצווארון קיבוע לדוגמה או מקיבוע אגרסיבי של טובוס), מעליית לחץ בבית החזה (כתוצאה משיעול, חזה אוויר או הנשמה בלחץ חיובי), מלחץ המופעל על הבטן וכו’.\nגורם משמעותי נוסף, המשפיע על ההתנגדות והזרימה בכלי הדם המוחיים הינו הלחץ החלקי של פחמן דו-חמצני (PaCO2). כך למשל, בתנאי היפרוונטילציה וצניחת ה-PaCO2, נגרם כיווץ כלי הדם במוח המביא גם לירידת ICP. עם זאת, אותו כיווץ כלי דם שההיפרוונטילציה גורמת עלול לגרום לירידה דרמטית באספקת הדם עד כדי נזק איסכמי3. כפי שיפורט בהמשך, במקרי קיצון בהם יישקל לבצע היפרוונטילציה, יש לעשות זאת במשנה זהירות.\n\n\nפתופיזיולוגיה\nנהוג לחלק את פציעת הראש לפציעת ראש ראשונית ופציעת ראש שניונית:\nהפציעה הראשונית היא הטראומה הישירה הנגרמת למוח ולכלי הדם. אופי הפגיעה הראשונית, הפרוגנוזה והטיפול תלויים במנגנון הפגיעה. הפציעה הראשונית מתבטאת בפגיעה ישירה בקרקפת, בעצמות, בכלי הדם של הראש והמוח, במוח עצמו ובעצבי הפנים. מאחר ויכולת הרגנרציה העצבית היא מינימלית, פוטנציאל הריפוי לנזקי המוח והעצבים בפגיעה הראשונית נמוך.\nפציעת ראש שניונית מתייחסת לתהליך הפגיעה המתמשך שמתחיל מרגע פציעת הראש הראשונית. בזמן הפציעה, כתוצאה מפגיעה באספקת הדם ומהבצקת המוחית, מתחיל תהליך פתופיזיולוגי מתמשך הפוגע במוח בתוך שעות, ימים ושבועות מרגע הפציעה. המטרה העיקרית בטיפול בפציעות ראש הוא מזעור ועצירה של תהליך הפציעה השניוני. במתאר טרום בית החולים, כפי שיפורט בהמשך, מטרה זו מושגת בעיקר באמצעות ייצוב המודינמי ונשימתי תוך הימנעות מצעדים שעשויים להחמיר את מצבו של פצוע הראש."
  },
  {
    "objectID": "tbi.html#הטיפול-בפציעת-ראש",
    "href": "tbi.html#הטיפול-בפציעת-ראש",
    "title": "13  פציעות ראש",
    "section": "הטיפול בפציעת ראש",
    "text": "הטיפול בפציעת ראש\nבפצועים עם חשד לחבלת ראש ורק לאחר שהפציעות מסכנות החיים טופלו יש לנטר ולעקוב אחר 1. ירידה במצב הכרה כפי שתתבטא בשינוי ב GCS (הערכה ע”י מט”ב) ומצב הכרה לפי שינוי ב A V P U. 2. מעקב אחר אישונים – הרחבה / היצרות, תגובה לאור ותנועתיות 3. שמירה על ל”ד סיסטולי מעל ל 90 מ”מ כספית 4. שמירה על רוויון החמצן מעל ל 90 5. מניעת היפותרמיה 6. שמירה ל PCO2 בין 35-40"
  },
  {
    "objectID": "tbi.html#ביאור-הפרוטוקול",
    "href": "tbi.html#ביאור-הפרוטוקול",
    "title": "13  פציעות ראש",
    "section": "ביאור הפרוטוקול",
    "text": "ביאור הפרוטוקול\n\nהערכה\nבהגיענו לפצוע, מספר ממצאים מחשידים לפגיעת ראש: סימני חבלה בפנים או בקרקפת, אובדן הכרה, סימנים נוירולוגים / חסרים פוקאליים דוגמת שיתוק, תגובה איטית, בלבול, פרכוס מוקדי או כללי, דיבור משובש או איטי וצחוק או בכי מוגזמים או לא תואמים (אָפקט לא תואם). חשוב לזכור כי חלק ניכר מפגיעות הראש הקהות מתאפיינות בהופעה מאוחרת של תסמינים, לאחר שהבדיקה הראשונית הייתה תקינה או עם ממצאים מינימאליים. על כן, יש לשמור על אינדקס חשד גבוה לפגיעת ראש חמורה גם במידה וההסתמנות הקלינית הראשונית תקינה או עם תסמינים קלים. בפציעה חודרת אין לבצע אקספלורציה של הגולגולת, שברים קטנים מהעצם עשויים לזוז וליצור נזק שניוני רב.\n\n\nבדיקה פיזיקלית\n\nהסתכלות\nאיור 3 —- A: Raccoon’s eyes,B: Battle’s sign ****** תמונה\n\nסימני שבר בסיס גולגולת - Raccoon’s eyes ו-Battle’s sign (איור 3; אכימוזות פריאורביטליות או פוסטאוריקולריות בהתאמה), דלף CSF מהאף (Rhinorrhea)/אוזן (Otorrhea), דמם באוזן תיכונה, לצרציה בתעלת השמע החיצונית.\n\nבצקת פריאורביטלית / בלט בגלגל העין (Proptosis).\nסימני חבלה או דפורמציה בעמוד השדרה.\nתיאור מקרה של נוכחים בשטח על פרכוס, או תנועות קלוניות או אחרות בלתי רצוניות.\nכל דיווח על שינוי ברמת הכרה או מצב הכרה במהלך השעות הראשונות מאז הפציעה צריך לעורר חשד. #### 5. מדדים המודינמיים ל”ד גבוה + דופק נמוך – Cushing Reflex. כאשר אלו מופיעים בפצוע מחוסר הכרה, יש חשש שהפצוע סובל מעלייה ב-ICP ומהרניאציה מרכזית עם לחץ על מבני גזע המוח האחראים על המצב ההמודינמי. #### 6. בדיקה נוירולוגית במתאר טרום בית החולים, מטרתה העיקרית של הבדיקה היא למצוא סימנים המעידים על יתר לחץ תוך גולגלתי כפי שמצוין בטבלה 2. מרכיבי הבדיקה הנוירולוגית עשויים להצביע על פגיעה תוך גולגולתית ולרמז על חומרתה:\n\nחסרה טבלה 2\n******* תמונה\n\n\n\nמדד גלזגו\nבמידה והפצוע בהכרה יש לבצע גם בדיקת אוריינטציה.\n\n\nטבלה 13.2: מדד גלזגו\n\n\n\n\n\n\n\nבדיקה\nתגובה\nניקוד\n\n\n\n\nעיניים\nללא תגובת עיניים\n1\n\n\n\nתגובה לכאב – פקיחת עין לאחר גירוי כואב\n2\n\n\n\nתגובה לדיבור – פקיחת עין בתגובה לדיבור\n3\n\n\n\nפקיחת עיניים ספונטנית\n4\n\n\nמילולית\nללא תגובה מילולית\n1\n\n\n\nקולות לא מובנים – יבבות, גיבובים, ללא מילים.\n2\n\n\n\nתגובה לא מתאימה – דיבור ברור אך ללא חילופי דברים ממשיים.\n3\n\n\n\nמבולבל – מגיב לשאלות אבל סובל מחוסר התמצאות קלה.\n4\n\n\n\nמתמצא – עונה לעניין לשאלות כגון מה שמו, איפה הוא נמצא וכו’.\n5\n\n\nמוטורית\nללא תגובה מוטורית\n1\n\n\n\nפשיטה בתגובה לכאב – אקסטנציה (דצרברציה) בתגובה לגירוי של כאב.\n2\n\n\n\nכיווץ בתגובה לכאב – פלקציה (דקורטיקציה) בתגובה לגירוי של כאב.\n3\n\n\n\nרתיעה מכאב – משיכה של חלק בו מבצעים גירוי של כאב.\n4\n\n\n\nממקם לכאב – תנועה מכוונת לגירוי של כאב.\n5\n\n\n\nמציית לפקודות – מבצע פעולות פשוטות שדורשים ממנו.\n6\n\n\n\n\n\nעצבי גולגלת :\n\nבדיקת אישונים - גודל אישונים (בתנאי תאורה מינימלית), ותגובת אישונים לאור.\nבדיקת תנועות עיניים, שדות ראיה והמצאות כפל ראייה כעדות לפגיעות בעצבים קרניאלים : III, IV, VI ו-II\nבדיקת תחושה בפנים כביטוי לפגיעה בעצב קרניאלי V\n\nפגיעה בכל אחד מעצבי הגולגולת הללו יכולה להעיד על נזק לעורקים הראשיים המזינים את המוח או על עליית ICP, משמע פרוגנוזה קשה.\nפציאליס (פגיעה בעצב הפנים המתבטאת בחולשה או בשיתוק שרירי הפנים בצד הפגוע) יכול להיות סימן לשבר בסיס גולגולת גם בהעדר סימן אחר.\n\nכוח גס ותחושה (ב-4 גפיים):\n\nבכל פצוע החשוד כפגוע ראש ובו נדרשת הערכה נוירולוגית יש לבצע בדיקת כוח גס ותחושה בארבע גפיים, במגבלות המתאפשר.\nחשוב לתעד תנוחת דהקורטיקציה/דהצרברציה (איור 4).\n\n\nאיור 4—- תנוחות דקורטיקציה (למעלה) ודהצרבציה (למטה)\n************* תמונה\n\nדינמיקה - הסימנים המאוחרים המעידים על החמרה בפציעת הראש עשויים להיות:\n\nעלייה משמעותית בנפיחות באזור הפציעה.\nהופעת דיבור משובש.\nשינויי התנהגות.\nהקאה חוזרת.\nקושי להעיר את הפצוע.\nשינוי במצב ההכרה\nפרכוס\nחולשה או העדר תחושה בגפיים.\nהרחבת אישונים שלא מגיבה לאור\n\n\n\n\nטיפול\n\nנתיב אוויר\nניהול נתיב האוויר בפצועי ראש מתבצע בהתאם לפרק 1 העוסק בניהול נתיב האוויר בפצועי טראומה. מספר נקודות ייחודיות תודגשנה : 1. פצועים הסובלים מפציעת ראש המשלבת גם שבר בפנים ובצוואר ידרשו לעיתים לתנוחה מסוימת המאפשרת נתיב אוויר פתוח ונשימה. יש לזכור כי שמירה על נתיב אוויר פתוח קודמת להנחת צווארון ושמירה על עמ”ש צווארי, ויש לאפשר לפצועים להתפנות בישיבה או בכל תנוחה המאפשרת להם לנשום. 2. בהתאם להנחיות ניהול נתיב האוויר בפרק 1, ההחלטה על ביצוע אינטובציה צריכה להתקבל בהינתן ירידה בסטורציה מתחת ל-90%, ולא על סמך פציעת הראש לכשעצמה.\n3. בחשד לשבר בסיס גולגולת אין להכניס זונדה או כל צנרת דרך חללי האף.\n\n\nנשימה\nרמת הסטורציה בפצועי ראש צריכה להישמר על לפחות 90%. עיתים קרובות בכדי להשיג יעד זה יהיה צורך להיעזר בחמצן הניתן במסכה. במידה ומד-הסטורציה אינו זמין, יש לספק חמצן לפצוע הראש באמצעות מסיכת פנים בכל מקרה. פצוע שעבר אינטובציה/קוניוטומיה יונשם עם העשרת חמצן במידת האפשר לשימור ערכי הסטורציה הנדרשים. במידה ועדיין ישנה היפוקסיה למרות הטיפול בחמצן, יש לשקול אתיולוגיות כגון אספירציה ו/או פנאומוטורקס כגורם לכך. בחולים מונשמים ניתן לבצע הנשמה עם PEEP (Positive end-expiratory pressure), אך יש לזכור כי PEEP מעל ל-15 ס”מ מים אינו מומלץ מאחר ועלול להעלות ICP. בשינוי ערכי הנשמה יש להימנע מהורדה מהירה של ה-PEEP שעשויה לגרום לבצקת מוחית והעלאת ICP.\nאין לבצע היפרוונטילציה באופן שגרתי או מניעתי אלא לשקול ביצועה אך ורק עם הופעת הסימנים שפורטו תחת “סימנים המעידים על יל”ד תוך גלגלתי (והרניאציה) “. בשטח, היפרוונטילציה תושג תוך ניטור ETCO2 על ידי הנשמת 20 נשימות בדקה למבוגר, 25 נשימות בדקה לילד ו 30 נשימות בדקה בתינוקות מתחת לגיל שנה, תוך ניטור רמות ETCO2 בעזרת קפנומטר לרמות יעד של 35-40 mmHg.\n\n\nזילוח הדם\nירידה בהמוגלובין ותת לחץ דם גורמים לפגיעה שניונית, ולכן חיוני למנוע ולטפל במצבים הללו. עצירת הדימומים צריכה להתבצע בשלל האמצעים ובמהירות האפשרית. החייאת הנוזלים צריכה להתבצע בהתאם לפרק 2 – “החייאת בקרת נזקים בשדה”, תוך התחשבות בעובדה ששמירה על לחץ דם סיסטולי מעל 90 מ”מ כספית חיונית במיוחד בפצועי ראש9. ישנן מספר עדויות חדשות שהראו עדיפות לשמירת לחץ הדם הסיסטולי מעל 110 מ”מ כספית. אין להשתמש בסליין היפרטוני לאור העדר עדות ליעילות במתאר טרום בית החולים ופרופיל תופעות לוואי מסוכן.\n\n\nהשלמת הסקר הראשוני והסבבים המתקדמים\nבמהלך הסקר הראשוני יש לבצע הערכת ציון גלזגו (נספח א’). הגלזגו מחושב על-ידי סכמת הציון הניתן לתגובה הטובה ביותר בכל אחת משלוש המערכות הנבדקות (עיניים, תגובה מוטורית ותגובה מילולית). חשוב לתעד כל מערכת בנפרד ולא את הציון הכולל, וזאת בכדי לבצע מעקב לאורך זמן. כאשר פצוע ראש סובל גם מפציעה אחרת הגורמת להיפוקסיה (הלם תת-נפחי, פגיעה ריאתית וכו’), ציון הגלזגו שלו עלול להיות נמוך שלא כתוצאה ישירה מפציעת הראש. לאחר ביצוע ההחייאה והגעה למדדים המודינמיים הולמים, יש לבצע הערכת גלזגו מחודשת, מאחר והציון צפוי לעלות במידה והושפע ממצב המודינמי ירוד. הציון לאחר ההחייאה ודינמיקת מדד הגלזגו הם בעלי ערך פרוגנוסטי.\n\n\nטיפול במצבים מיוחדים\n\nפרכוס: ראשית, חשוב להדגיש כי ישנה חשיבות גדולה בהערכה ותיאור מדויקים של הפרכוס (פוקאלי, כללי, מרכיב פוקאלי לפני הכללה וכו’). כמו כן, פצוע מפרכס מוגדר כפצוע ראש, גם בהיעדר ממצאים אחרים, עד שיוכח אחרת. במידה והפצוע מפרכס, יש לטפל בו בתרופה ממשפחת הבנזודיאזפינים. התרופה הזמינה בשטח: Midazolam (דורמיקום) בו ניתן לטפל תוך ורידית או תוך-שרירית. Midazolam יינתן במינון 5 מ”ג תוך ורידית (10 מ”ג תוך שרירית) ובמידה והפרכוס ממשיך לאחר 5 דקות תינתן מנה נוספת באותו המינון. חשוב לזכור כי התרופה עשויה לגרום לירידה בלחץ הדם, ולכן יש לתת אותה בזהירות ותחת ניטור המודינמי הדוק, בפרט נכון הדבר בחולים החשודים כמדממים. בילדים, יינתן Midazolam במינון 0.05 מ”ג/ק”ג.\nפגיעת עמוד שדרה: על אף שילוב פגיעת עמוד שדרה בפציעת ראש בכ-4-8% מהמקרים ועד כדי 15% בפגיעת ראש קשה 11-15, יש לנקוט במשנה זהירות בעת הנחת צווארון וקיבוע לקרש גב, שכן ישנן עדויות שהתאמת הצווארון באופן הדוק עלולה לפגוע בניקוז הורידי של המוח ולהעלות את ה-ICP. בפצוע בהכרה מלאה, ששולל כאב ממוקם ויכול להניע את צווארו ללא הגבלה וללא חסרים נוירולוגיים גסים, הסיכוי להחמצה של פגיעה צווארית לא יציבה שמחייבת צווארון הוא נמוך. בכל פצוע מחוסר הכרה / תחת השפעת סמים או אלכוהול / המדווח על כאבים בצוואר בהנעתו (כשהוא מניע, אין לסובב ולבדוק פאסיבית צוואר של פצוע) יש לשים צווארון פילדלפיה באופן תקני, ותמיד לשקול זאת אל מול שיקולי זמן ומרחב.\nערכי סוכר: היפוגליקמיה והיפרגליקמיה עלולות להחמיר את מצבו של פצוע הראש. במתאר טרום בית החולים, חשוב לוודא כי הפצוע אינו סובל מהיפוגליקמיה, שכן השפעותיה ההרסניות על מערכת העצבים מהירות בהרבה מההשפעות השליליות של ההיפרגליקמיה. במהלך הסקר השניוני יש לבצע בדיקת גלוקוז במידת האפשר (בעזרת גלוקומטר הזמין למטפלים בשטח), ולטפל בתמיסת גלוקוז במידה וערכיו נמצאו נמוכים מ-70 mg/dL. יש להשתדל לשמור שערכי הגלוקוז יישאר מתחת ל-180 mg/dL16.\nטיפול אנטיביוטי בהתאם לכתוב בפרק 12-“הטיפול האנטיביוטי בשדה”, במידה והפינוי צפוי להתעכב מעבר לשעה, יש לטפל אנטיביוטית בפציעת ראש חודרת. הטיפול האנטיביוטי כולל : מתן תוך ורידי של Ceftriaxone 2gr עם תוספת של Metronidazole 500mg תוך ורידית.\n\n\n\n\nפינוי\nלצורך השגת תוצאים מיטביים, פצועי ראש הסובלים מפציעת ראש בינונית או קשה (גלזגו &lt; 13) צריכים להיות מפונים מהר ככל האפשר למרכז טראומה בעל יכולות נוירוכירורגיות. במהלך הפינוי, יש לנטר באופן מתמשך את הדופק, לחץ הדם, אחוז הסטורציה וציון הגלזגו וסימני הרניאציה והדרדרות נוירולוגית כפי שפורטו. יש להשכיב את הפצוע כך שראשו מורם ב-30 מעלות, שכן פעולה זו מסייעת לניקוז הורידי ובכך מורידה את ה ICP. חשוב להודיע למוסד הרפואי אליו מפונה הפצוע על הגעתו מוקדם ככל האפשר. על אף כל האמור לעיל, יש לפנות פצוע ראש עם הלם תת נפחי לבית-החולים הקרוב ביותר מאחר והטיפול בהלם קודם לטיפול בפגיעת הראש."
  },
  {
    "objectID": "tbi.html#סיכום",
    "href": "tbi.html#סיכום",
    "title": "13  פציעות ראש",
    "section": "סיכום",
    "text": "סיכום\nפרק זה עוסק בטיפול בפציעות ראש, שמטרתו למנוע את הנזק השניוני ע”י שמירה על פרפוזיה וחמצון מוחיים ומניעת עליה בלחץ התוך-גולגלתי. ההנחיות בפרק אינן תחליף להתייחסות הכוללת לפצוע, אלא מציינות באופן ספציפי את היעדים הנדרשים בפצועים עם פגיעות אלו."
  },
  {
    "objectID": "eyes.html#עיקרי-העדכונים",
    "href": "eyes.html#עיקרי-העדכונים",
    "title": "14  פציעות עיניים",
    "section": "עיקרי העדכונים",
    "text": "עיקרי העדכונים\n\n1/22\n\nכתיבת הפרק"
  },
  {
    "objectID": "eyes.html#הקדמה",
    "href": "eyes.html#הקדמה",
    "title": "14  פציעות עיניים",
    "section": "הקדמה",
    "text": "הקדמה\nשטח העין מהווה 0.1% מכלל שטח הגוף, ולמרות זאת, פגיעות עיניים מהוות כ-8%-13% מכלל הפציעות בשדה הקרב המודרני. חלק גדול מן הפציעות בשדה הקרב המודרני הן פציעות רב מערכתיות הכוללות בנוסף לפגיעה בעיניים טראומת ראש וגפיים עליונות. שדה הקרב הוא מקור בלתי נמנע למגוון פגיעות עיניות, החל משריטות קלות, ועד לפציעות חמורות עם אובדן מוחלט של הראיה או אף אובדן של גלגל העין עצמו. בסדרות שונות דווחה פציעת עיניים דו צדדית ב15-25% מהמקרים.\nאחוז פגיעות העיניים מכלל מקרי הטראומה עלה מכ-2% במלחמת העולם השניה, ל-2.8% במלחמת קוריאה ועד כ-9% במלחמת וייטנאם ו-13% במהלך המבצעים הצבאיים בעירק. במלחמות ישראל מגמה דומה בעיקרה, כ-6% במלחמת ששת הימים, כ7% במלחמת יום כיפור, כ7% במלחמת לבנון הראשונה, כ-9% במלחמת לבנון השניה ו-11% במבצע “עופרת יצוקה”. ב”צוק איתן” כ-6%.\nהעליה בפציעות עיניים מיוחסת לשימוש בנשק המפיץ רסיסים, כגון מטעני חבלה, RPG וכד’. הנזק יכול להגרם במנגנון הדף ראשוני – לחץ כתוצאה מגל האנרגיה של הפיצוץ או הדף משני – רסיסים וחלקיקים במהירות גבוהה. אלו הם מנגנוני הפציעה הנפוצים בעימותים ארוכי טווח, בעולם ובישראל. פציעות רסיסים הן על פי רוב מרובות.\nלפגיעה או אובדן של חוש הראיה יש השלכות מרחיקות לכת שכן פגיעות עיניים דורשות בחלק גדול מן המקרים פינוי, ובכך בטווח הקצר יכולות לגזול משאבים יקרים ומצומצמים, לסכן את הלוחמים האחרים ואף לפגוע בהצלחת המשימה, ובטווח הארוך לפגוע בכשירות קרבית או בכשירות לשירות, ובכלל פגיעה מהותית באיכות החיים, לרבות מוגבלות תפקודית משמעותית ונזק נפשי משני בסביבה הצבאית והאזרחית.\nעבור המטפל בדרג השדה ניהול המטופל עם פציעות עיניים משמעותיות עלול להיות מרתיע ומתסכל, בין היתר בשל חשיפה מינימלית במהלך ההכשרה, היותה של העין עדינה ורגישה וחשש מהחמרת הפציעה. אפשרויות הטיפול בפגיעות עיניים בתנאי השדה הן מוגבלות, ומטרת הטיפול העיקרית היא מניעת החמרה, עד לטיפול דפיניטיבי ע”י רופא עיניים שברשותו הכלים הנדרשים לאבחנה ולטיפול."
  },
  {
    "objectID": "eyes.html#פרוטוקול",
    "href": "eyes.html#פרוטוקול",
    "title": "14  פציעות עיניים",
    "section": "פרוטוקול",
    "text": "פרוטוקול\n***************** תרשים"
  },
  {
    "objectID": "eyes.html#ביאור-הפרוטוקול",
    "href": "eyes.html#ביאור-הפרוטוקול",
    "title": "14  פציעות עיניים",
    "section": "ביאור הפרוטוקול",
    "text": "ביאור הפרוטוקול\n\nכללי\nכאמור, יכולת הטיפול בפגיעות עיניים בתנאי השדה מוגבלת. מטרת הטיפול העיקרית היא מניעת החמרה, עד לפינוי לצורך אבחנה וטיפול דפיניטיביים ע”י רופא עיניים.\nממצאים וסימנים המבטאים פגיעה משמעותית ומחייבים זירוז דחיפות הפינוי:\n\nאובדן ראיה, פגיעה בחדות הראיה או התדרדרות מהירה בחדות הראיה\nפגיעה בשלמות גלגל העין או ממצאים אחרים בבדיקה המרמזים על נזק משמעותי – אישון שאינו עגול או סימטרי או שהינו מורחב, דימום בלשכה הקדמית (היפמה)\nחשד לדימום רטרו-בולברי: בלט עין, אובדן ראיה, תגובת אישון אפרנטית חיובית (RAPD) בצד הפגוע או מהלך קליני עם החמרה מהירה –canthotomy+ cantholysis תוך עד שעתיים בבית חולים.\nכווייה כימית – לאחר שטיפה מרובה כמתואר.\n\n\n\nשימוש במשקפי מגן לצורך מניעה\nלעין מנגנוני הגנה טבעיים, הארובה הגרמית, העפעפיים, הדמעות. מנגנונים אלו אינם מספקים לצורך הגנה מפני פציעות חודרות. משקפי מגן מגנים על גלגל העין והרקמות הסמוכות ע”י יצירת מחסום לפגיעות מכאניות, כימיות, ביולוגיות ,רדיואקטיביות ותרמיות. הן במנגנון של הפחתת חדירת גופים זרים וכימיקליים והן במנגנון של פיזור עצמת הטראומה הקהה הרחק מהעין והרקמות הסמוכות.\nכבר משחר ההיסטוריה ניתן למצוא סיפורים על פציעות חודרות לעין ולארובה שגרמו למוות. החל ממעשה “דוד וגוליית” בו נהרג גוליית כתוצאה מחדירה של אבן הקלע דרך הארובה, ועד למלך הנרי השני באנגליה, שהשתתף בדו-קרב תחרותי בשנת 1559 וכיוון שלא הידק את קסדתו ומגן העיניים, חדר לארובת העין שלו שבב עץ מחנית יריבו, חדירת הגוף הזר גרמה לצלוליטיס אורביטלית שהביאה לבסוף למותו. החשיבות הקריטית להגנה מספקת על העין ועל המבנים הסמוכים, נצפתה כבר בימי קדם. הביטוי לכך הוא שימוש בשריון הגנה שכלל קסדות ומגיני עיניים בחיילים עוד בתקופה היוונית – רומית.\nבמלחמת העולם הראשונה פותחו מסיכות הגז בכדי להגן על העיניים ולמנוע שאיפת גז. ב-1977 פורסמו סטנדרטים להגנה על העיניים. ההתקדמות הטכנולוגית בשנות ה-80 וה-90 שיפרה משמעותית את יעילות משקפי המגן. השימוש בפוליקרבונט כתחליף לזכוכיות ופלסטיקים עבים בעבר, שינה את תכנון משקפי המגן והפך אותם לקלים ושמישים יותר. הגנה מקרינת -UV גם הוכנסה כסטנדרט. רשימת הAuthorized Protective Eyewear List – (APEL) שפורסמה בארה”ב ב2004 כוללת התייחסות לפרמטרים הבאים: משקל, תכונות אופטיות, שדה ראיה, ולא רק את העמידות לפגיעה, על מנת לשפר את ההיענות לשימוש.\nצה”ל אימץ את ה-APEL בשנת 2012, ומשקפי המגן המודרניים מסוג Revision Sawfly (Revision Military LTD.) כוללים מתאם לעדשות אופטיות. בסדרות שונות מן הארץ והעולם, שימוש במשקפי מגן היה בקורלציה לחדות ראיה טובה יותר לאחר הפציעה ובמניעת הפציעה ונזק משמעותי לעין בעד 90%. למרות היתרונות הברורים, ההיענות לשימוש במשקפי מגן נותרה נמוכה, קיימות תלונות על טשטוש ראיה, אדים ופגיעה בשדה הראיה. ולכן קיימת חשיבות רבה לחינוך הלוחמים ועידוד השימוש במשקפי מגן ע”י המפקדים והרופאים בשטח.\n\n\nחדות ראיה (Visual Acuity)\nחדות הראיה, מהווה את הפונקציה של העין, והיא הסמן הפרוגנוסטי המשמעותי ביותר לתוצאה הראייתית של הפציעה. זו גם אינדיקציה טובה לדחיפות הפינוי. ככל שחדות הראיה גרועה יותר – גוברת קדימות הצורך בפינוי. יש להקפיד לבדוק חדות ראייה בכל עין בנפרד כשהאין שאיננה נבדקת מחוסה היטב בבד/חבישה/ידנית. בדיקת חדות הראיה תוך שימוש בלוח סנלן או אפליקציה מקבילה עדיפה, אך בד”כ אינה זמינה ואינה פרקטית למגיב ראשוני, ולכן Godbole ושות’ הציעו שיטה אובייקטיבית לבדיקה מהירה בשטח, הערכת חדות הראיה באמצעות ניסיון לזהות תגי שם ודרגות על מדי הבודק, והקבלתם ללוח סנלן, אך בפועל כל שיטה אובייקטיבית מספקת. אפשרות פרקטית ברמת השטח – טופס 101. העובדה שהמטופל הצליח לקרוא אותיות ממרחק מסוים, לעומת חדות ראיה שאינה מספקת לקריאת אותיות – ספירת אצבעות, תנועות ידיים, תפיסת אור או העדר תפיסת אור, יכולה לעזור לרופא העיניים בהמשך בהערכה הראשונית. להערכה ראשונית של חדות הראיה חשיבות נוספת, שכן לעיתים במטופלים עם פציעות חמורות בהם נדרש אשפוז בטיפול נמרץ והרדמה, לא יהיה ניתן להעריך את חדות הראיה במשך ימים לאחר מכן.\n\n\nבדיקת כלל מבני העין (Best exam of Both eyes)\nיש לשאוף לבצע את הבדיקה הטובה ביותר האפשרית של שתי העיניים. תחילה כאמור להעריך את חדות הראיה ובהמשך להעריך את מבני העין באופן שיטתי בעזרת פנס. על מנת שלא לפספס פציעות פחות בולטות, מומלץ להתחיל את ההערכה בעין הנראית פחות פצועה. הערכת העין תתבצע מן החוץ – פנימה ועליה לכלול הערכת העפעפיים לקרעים, הערכת מנח העין - בלט עין (פרופטוזיס) שקיעת העין (אנופתלמוס) ובצקת פרי-אורביטלית משמעותית. בחשד לדימום רטרו-בולברי הטיפול הנדרש הוא ביצוע lateral canthotomy + cantholysis מוקדם ככל הניתן ולא יאוחר משעתיים (ראו איור 6). פעולות אלו יבוצעו בחירום בבית החולים.\n************* תמונה\nאיור 6: Lateral Canthotomy and Cantholysis Iserson KV, et al. Orbital Compartment Syndrome: Alternative Tools to Perform a Lateral Canthotomy and Cantholysis Wilderness Environ Med. 2016 Mar;27(1):85-91. doi: 10.1016/j.wem.2015.09.002.\nזו פרוצדורת הבחירה לטיפול בתסמונת מדור ארובתית. מטרתה להגדיל את חלל הארובה ובכך לאפשר הצטברות הדם באופן שבו יפחת הלחץ על עצב הראיה. הפרוצדורה מבוצעת ע”י חיתוך הזוית הלטרלית של העפעף התחתון לכיוון גבול העצם בשולי הארובה. חיתוך זה חושף את ה-crus התחתון של ה-lateral canthal tendon. לאחר מכן יש לבצע inferior cantholysis ע”י חיתוך ה-lateral canthal tendon ושחרורו מחיבורו אל העפעף התחתון. אם הפעולה בוצעה באופן נכון, העפעף יהיה משוחרר לחלוטין.\nלאחר מכן יש להעריך את גלגל העין, הלחמית, לובן העין (סקלרה) והקרנית להמצאות חתכים, דימומים, גופים זרים, ופריצת תוכן מחלל העין (שיכול להראות כלכלוך). יש להעריך את שקיפות הקרנית ואת מיקום הקשתית והאישון. האם האישון עגול ומרכזי או מוסט? האם יש דם בלשכה הקדמית מאחורי הקרנית (היפמה)? יש להמנע מהפעלת לחץ על העין. אם בצקת בעפעפיים מונעת את פתיחתם, יש להשאיר את הבדיקה לרופא עיניים.\n\n\nהערכת המבנים הסמוכים לגלגל העין, המנעות מהסרת עדשות מגע (Contiguous structures, Contact lenses)\nבדיקת העיניים חייבת לכלול הערכת המבנים הסמוכים לאיזור הפציעה הברורה. אם העין נפצעה, האם נפצעו מבנים אחרים בפנים? אם הפצוע סובל מפציעה מסכנת ראיה, חשוב לוודא שלא מפספסים פציעה המסכנת חיים באופן פוטנציאלי כתוצאה משברים בפנים ובגולגולת או לצרציות בקרקפת. האם למטופל יש שברים או פציעות פנים שיכולות להביא לדקומפנסציה של נתיב האויר? אם לפצוע יש חתך באיזור הלחי – יש לבדוק המשכיות לתוך העפעף. אם יש חתך בעפעף - יש להעריך את מערכת ניקוז הדמעות ולחפש קרעים בקנליקולי, וכן להעריך את שלמות גלגל העין. הקרנית היא המשכית ללובן העין (הסקלרה) וללחמית. ולכן אם יש קרע בקרנית – יש לבחון את שלמות לובן העין.\nהעיניים המשכיות לעפעפיים ולארובה, אשר המשכית לסינוסים ולמוח. יש לבדוק בהתאם ולתת לכך את הדעת. יש לשים לב לעדשות מגע, גם במקרה שאין פציעה של העין. בחולה מורדם או שאינו משתף פעולה, קיים חשש שיעבור זמן רב עד שיבחינו בעדשות מגע, מה שמעלה את הסיכון לזיהומים בעין. עם זאת הסרת עדשות מגע בסביבה שאינה מבוקרת אינה מומלצת. במידה וזוהו עדשות מגע, יש להעביר את המידע לדרג המטפל הבא ולתעד בטופס 101, על מנת שהמידע יגיע בסופו של דבר עם הפצוע לביה”ח.\n\n\nתרופות, ומה לא לעשות: (Drugs, Don’ts)\nכאשר קיים חשש לפציעה חודרת לעין – יש להתחיל טיפול אנטיביוטי בהתאם למתואר בפרק “הטיפול האנטיביוטי בשדה” כאשר ההתייחסות היא כחבלת ראש. הקרנית והסקלרה אינן אלסטיות ולכן בפציעות החודרות את גלגל העין, תוכן מתוך העין יכול לפרוץ החוצה עקב הפעלת לחץ חיצוני, וולסלווה, הקאות או תמרונים אחרים, ולכן יש להמנע מהפעלת לחץ על העין ולטפל בכאב (כמתואר בפרק “הטיפול בכאב בדרג השדה”) ובחילות באופן ליברלי, גם על מנת למנוע עליית לחץ דם הנגרמת כתוצאה מהכאב.\nכאמור, אין להפעיל לחץ על העין ובכלל זה לא לבצע אולטרא-סאונד. אין להזליף טיפות, לחבוש את העין או את הראש מעל עין שאינה מוגנת. טיפות או משחות יכולות להיות טוקסיות למבנים תוך עיניים שפרצו החוצה. יש להזהר בעת מתן תרופות אשר משרות בחילות / הקאות, כדוגמת פנטניל או מורפין ובכל חשש לתת לפצוע טיפול בפרמין.\n\n\nמגן לעין ופינוי (Eye-shield, Evacuate)\nהגנה נכונה על העין ע”י מגן מפלסטיק קשיח, מתכת, משקפי מגן או ע”י מגן מאולתר מכוס פלסטיק/נייר מהגבות ועד ללחיים ללא מגע בגלגל העין וללא תחבושות, חשובה ביותר עד לטיפול דפנטיבי. חשוב לקבע את המגן, ולוודא את נוכחותו בכל דרג טיפולי. חבישת לחץ מכל סוג שהוא אסורה. יש להרים את הראש, אם ניתן. הרמת הראש מורידה את הלחץ הורידי ואת הלחץ בעין. ולפנות את הפצוע לבדיקת רופא עיניים בהקדם."
  },
  {
    "objectID": "eyes.html#רקע",
    "href": "eyes.html#רקע",
    "title": "14  פציעות עיניים",
    "section": "רקע",
    "text": "רקע\n\nאנטומיה\n\nאנטומיה של העפעפיים ומערכת ניקוז הדמעות\nתפקיד העפעפיים – הגנה על משטח העין הקדמי ופיזור הדמעות על פני משטח העין באמצעות המצמוץ. העפעפיים מורכבים מן החוץ-פנימה מעור, תת עור, שריר האורבקולריס, הטרסוס – רקמת חיבור קשיחה המהווה את שלד העפעף והמשכית לספטום ול-canthal tendons, השרירים הרטרקטורים של העפעפיים, כריות השומן הרטרו-ספטליות והלחמית הטרסלית שהיא המשכית ללחמית הבולברית המצפה את לובן העין (הסקלרה). (איור1).\nהדמעות מופרשות בעיקר מבלוטת הדמעות הממוקמת בארובה העליונה טמפורלית ומתנקזות דרך הפונקטה – החרירים הקטנים המצויים בצד הנזאלי של העפעפיים ומשם אל האמפולה, הקנליקולי, ואל תעלת הדמעות (lacrimal duct) בין העצמות המקסילרית והלקרימלית המתנקזת לחלל האף. (איור 2).\nאיור 1 – אנטומיה של העפעפיים\n******** תמונה\nאיור 2 – אנטומיה של דרכי הדמעות\n******* תמונה\nA.A. Gordon, L.T. Tran and P.O. Phelps, Eyelid and orbital trauma for the primary care physician, Disease-a-Month, https://doi.org/10.1016/j.disamonth.2020.101045\n\n\nאנטומיה של גלגל העין\nמבני העין העיקריים (איור 3):\nהלחמית (conjunctiva) רקמת חיבור שקופה המצפה את לובן העין, ואת משטח העפעף האחורי.\nהקרנית (cornea) רקמת קולגן קשיחה ושקופה התורמת כ-2/3 מכוח התשבורת של העין.\nלובן העין (sclera) רקמת קולגן קשיחה בעלת גוון לבן המהווה את עיקר קיר גלגל העין.\nלימבוס (limbus) אזור המעבר בין הקרנית ללובן העין (360 מעלות).\nהקשתית (iris) רקמה שריר מעגלית האחראית על ויסות חדירת האור לעין ע”י שינוי גודל\nהאישון (pupil) – החריר שבמרכזה.\nהעדשה (lens) מבנה שקוף התורם לכ-1/3 מכוח התשבורת של העין.\nהזגוגית (vitreous) ג’ל שקוף המורכב בעיקר מקולגן וחומצה היאלורונית וממלא את מרבית חלל העין הפנימי.\nהרשתית (retina) השכבה הפנימית של העין, רקמה רגישה לאור המעבירה את המידע הראייתי דרך עצב הראיה (optic nerve) אל המוח.\nהמקטע הקדמי של העין כולל את המבנים מן העדשה וקדמית לה, והמקטע האחורי כולל את מבני העין אחורית לעדשה.\n******** תמונה\nאיור 3: אנטומיה של גלגל העין\n\n\nאנטומיה גרמית של הארובה (איור 4)\nהארובה מורכבת מ-7 עצמות: frontal, sphenoid, zygomatic, palatine, lacrimal, ethmoid, maxillary. מקובל להתייחס לגג הארובה, רצפת הארובה והקירות המדיאלי והלטרלי.\n*********** תמונה\nאיור 4: אנטומיה גרמית של הארובה\n\n\n\nפציעות ברקמות השטחיות (Adnexa)\n\nקרעים (lacerations) בעפעפיים\nנפוצים יחסית וחומרתם תלויה בעומק הפציעה, מיקומה ומעורבות המבנים הסמוכים. הקנליקולוס רגיש במיוחד לפציעה. ניתן לחלק פציעות אלו לפגיעות ישירות – חודרות הנגרמות כתוצאה מחפצים חדים ובלתי ישירות – קהות.\nתלונות יכולות לכלול טשטוש ראיה, כאב או אי נוחות, חוסר יכולת לפתוח את העפעפיים ודמעת. עם זאת מטופלים רבים יהיו אסימפטומטיים.\nבעת הערכת טראומה לעפעפיים, חשוב להעריך את עומק הפציעה, מיקומה והמבנים הסמוכים – גלגל העין, ומערכת ניקוז הדמעות. בשלב ראשון יש להעריך את שלמות גלגל העין. כאשר ניתן לראות פגיעה בשלמות גלגל העין או בחשד לכך, אין להפעיל לחץ על האזור. רק אם אין חשד לפגיעה כזו – הראיה שמורה, וגלגל העין נראה תקין, – ניתן להפוך את העפעף בעדינות ולהסיר בעדינות באמצעות מטוש גופים זרים אם נמצאו. אי מציאת גוף זר אינה שוללת את קיומו במידה וקיימת עדיין תחושה של גוף זר. לאחר מכן ניתן להעריך את עומק הפציעה (חלקי/מלא), מיקומה המדויק ומעורבות שולי העפעף. כאשר יש מעורבות של שולי העפעף המדיאליים יש לחשוד במעורבות של הקנליקולוס בסבירות גבוהה.\n******* תמונה\nאיור 5: אופן ביצוע היפוך עפעף\n\n\nכוויות כימיות\nכוויות כימיות למשטח העין יכולות להגרם כתוצאה מחשיפה לחומרים שונים, כולל גזים או נוזלים. חשיפה לחומרים בסיסיים חמורה יותר מחומרים חומציים, בשל חדירה מהירה שלהם דרך הקרנית אל הלשכה הקדמית. הרס התאים ושחרור קולגנזות ומטאלו-פרוטאינזות מביא לתמס של הקרנית. חומרת הנזק תלויה ב-pH ובסוג החומר הכימי. תלונות נפוצות במקרים אלו יכללו רמות משתנות של כאב, פוטופוביה, טשטוש ראיה, תחושת גוף זר, ואודם. אם העין הפגועה לבנה ללא כלי דם בלחמית לאחר פגיעה בסיסית, הדבר יכול לרמז על נזק איסכמי.\nבמצב של פגיעה כימית יש לטפל במשככי כאבים סיסטמיים במידת הצורך ובלוקלין טופיקלי ולבצע ללא דיחוי שטיפה יסודית של העין למשך 20 דקות לפחות באמצעות תמיסת סליין או רינגר לקטט, ואם לא ניתן – באמצעות מים, עד הגעה ל-pH נייטרלי (לבדוק באמצעות סטיק שתן במידה ונמצא) יש להפוך עפעף בזמן השטיפה על מנת להסיר שאריות חומר כימי כלוא מתחתיו. כמו כן, יש להעביר מטוש על לחמית העפעף. רק לאחר השטיפה יש לעבור להערכת חדות הראיה.\n\n\n\nטראומה המערבת את גלגל העין\n**************************** תרשים\n\n\nטראומה המערבת את ארובת העין\n\nדימום תוך-ארובתי\nניתן לחלק את הארובה לשני מדורים אנטומיים – preseptal ו-postseptal. המדור הפוסט-ספטלי, התוך ארובתי מוגבל ע”י עצמות הארובה מידאלית, לטרלית ופוסטריורית וקדמית ע”י הספטום הקשיח. כיוון שכך, חלל הארובה הוא מוגבל ובעל יכולת מינימלית להתפשט, ולכן דימום אחורי לגלגל העין (רטרו-בולברי) בתוך חלל זה, יכול לגרום לתסמונת מדור עם לחץ גבוה הפוגע במבנים הוסקולריים והעצביים העדינים בארובה. הלחץ הישיר על עצב הראיה יביא לירידה בפרפוזיה ואיסכמיה לעצב הראיה, או לחסימה של העורק הרטינלי ואיסכמיה לרשתית. לכן דימום שכזה עלול להביא לאובדן ראיה מהיר.\nחשוב לציין כי דימום רטרו-בולברי הוא אבחנה קלינית ולא רדיולוגית. הביטויים הקליניים כוללים כאב, תגובת אישונים אפרנטית (RAPD) חיובית בצד הפגוע, עליה בלחץ התוך עיני, בלט עין (proptosis), ירידה בחדות הראיה וחוסר יכולת לפתוח את העין בשל נפיחות ניכרת.\nבמצבים בהם יש אובדן ראיה, RAPD חיובי או מהלך קליני עם החמרה מהירה – הטיפול כולל דה-קומפרסיה ע”י ביצוע lateral canthotomy + cantholysis בבית החולים, לפני ביצוע בדיקות דימות, שכן לאחר 120 דקות ללא התערבות – הנזק הופך לבלתי הפיך. #### שברים בארובה מהווים עד כ-16% מכלל השברים בפנים. יתכנו פציעות נלוות משמעותיות בהתאם לסוג ומנגנון הפציעה.\nשברים יכולים לערב את הקומפלקס ה-zygomatico-maxillary, רצפת הארובה או קירות הארובה.\nמרביתם אינם דורשים התערבות ניתוחית. בדיקת הבחירה – CT ללא חומר ניגוד. אינדיקציות להתערבות ניתוחית, לאחר דימות הן שקיעת העין (אנופתלמוס) הגורמת לאסימטריה של הפנים, או כליאת שריר המביאה להגבלה בתנועות העין (גם בצקת ללא כליאת שריר עשויה להביא להגבלה בתנועות העין ומכאן חשיבות הדימות) וגירוי ואגאלי. ירידה בחדות הראיה ונוכחות RAPD מרמזים על פציעה נלווית משמעותית של העין."
  },
  {
    "objectID": "eyes.html#סיכום",
    "href": "eyes.html#סיכום",
    "title": "14  פציעות עיניים",
    "section": "סיכום",
    "text": "סיכום\nלמרות טיפול רפואי אופטימלי, פציעות עיניים בשדה הקרב גורמות לנכות משמעותית ואי כשירות ללוחמה. פציעות רסיסים הן מהנפוצות, וניתן למנוע חלק גדול מהן ע”י שימוש במשקפי מגן. לכן יש חשיבות רבה לחינוך הלוחמים ע”י המפקדים והרופאים בשטח לשימוש במשקפי מגן.\nלמרות האתגר שבטיפול בתחום פחות מוכר, והמגבלות הברורות של תנאי השטח, המחייבות במרבית המקרים פינוי והמשך טיפול ע”י רופא עיניים, הערכה נכונה והגנה על העין הפצועה יכולה להציל את העין ואת הראיה ולפיכך יש להערכה הראשונית חשיבות רבה. - במקרה של חשיפה לחומרים כימיים – יש לבצע שטיפה ממושכת בהקדם האפשרי וטרם ההערכה. - בחשד לדימום רטרו-בולברי – יש לבצע lateral canthotomy & cantholysis במסגרת בית חולים. - בחשד לחבלה חודרת, יש להתחיל טיפול אנטיביוטי סיסטמי, משככי כאבים ונוגדני הקאה. יש להמנע מתרופות טופיקליות לעין. - יש להמנע מלחץ על העין, ולהגן עליה באמצעות מגן קשיח ללא מגע עד לפינוי.\nבמקרים רבים הפציעה היא רב מערכתית, ולכן האמור בפרק אינו יכול להחליף את ההתייחסות הכוללת לפצוע."
  },
  {
    "objectID": "eyes.html#נספח-א-קלסיפיקציה-של-טראומה-המערבת-את-גלגל-העין",
    "href": "eyes.html#נספח-א-קלסיפיקציה-של-טראומה-המערבת-את-גלגל-העין",
    "title": "14  פציעות עיניים",
    "section": "נספח א’ – קלסיפיקציה של טראומה המערבת את גלגל העין",
    "text": "נספח א’ – קלסיפיקציה של טראומה המערבת את גלגל העין\nכאשר הפציעה מערבת את גלגל העין, מקובל להגדיר את סוג הפציעה העינית באמצעות ה-Birmingham Eye Trauma Terminology System (BETT), ואת מיקום הפציעה באמצעות ה-Ocular Trauma Classification System.\n\nה-Birmingham Eye Trauma Terminology System\n*********** טבלה\n\n\nחלוקת מיקום הפציעה בעין לפי ה-Ocular Trauma Classification System (איור 7)\n**************** תמונה\nGundogan FC, et al. J R Army Med Corps 2015;0:1–5. doi:10.1136/jramc-2015-000408 #### Closed globe (איור שמאלי)\nאיזור 1- מעורבות של פני השטח בלבד: לחמית בולברית / קרנית / לובן העין (סקלרה) (ירוק)\nאיזור 2- מעורבות המקטע הקדמי של העין (תכלת)\nאיזור 3- מעורבות המקטע האחורי של העין (ורוד) #### Open Globe (איור ימני) איזור 1- פגיעה המערבת את הקרנית והלימבוס (ירוק)\nאיזור 2- פציעות המערבות 5 מ”מ קדמיים של הסקלרה (תכלת)\nאיזור 3 – פציעות המרוחקות מעל 5 מ”מ מהלימבוס"
  },
  {
    "objectID": "MSK.html#עיקרי-העדכונים",
    "href": "MSK.html#עיקרי-העדכונים",
    "title": "15  פציעות שריר שלד",
    "section": "עיקרי העדכונים",
    "text": "עיקרי העדכונים\n\n6/2022\n\n\nכתיבת הפרק"
  },
  {
    "objectID": "MSK.html#רקע",
    "href": "MSK.html#רקע",
    "title": "15  פציעות שריר שלד",
    "section": "רקע",
    "text": "רקע\nפציעות שריר ושלד מהוות כ-85% מהפציעות עקב חבלות קהות וכ-50% מהפציעות במתאר קרב. פציעות אלו עלולות להוות פוטנציאל לסכנת חיים ללא מתן טיפול מתאים. יש לציין, כי בעשור האחרון לא אירע מקרה תמותה אחד כתוצאה מפציעות שריר ושלד מבודדות, בקרב חיילי צה”ל ונפגעים אשר טופלו ע”י כוחות צה”ל. חרף זאת, פציעות שריר ושלד הן פציעות אשר לעיתים מלוות בנכות ופגיעה משמעותית באיכות החיים.\nמרבית פציעות השריר והשלד נגרמות במנגנון של פגיעה באנרגיה גבוהה. כתוצאה מכך, קיימת היארעות גבוהה של פגיעה רב מערכתית לרבות בבית החזה, הבטן והאגן. חשוב לזכור כי למרות שפציעות בעצמות ארוכות (זרועות, אמות, ירכיים ושוקיים) עלולות להיות התלונה העיקרית של הנפגע ובולטות לעין, יש לבדוק את הנפגע באופן מערכתי על מנת לא לפספס פגיעות המאיימות על נתיב האוויר, הנשימה ומחזור הדם. על אף שלרוב פציעות בעצמות ארוכות אינן מסכנות חיים, תסמונת מדור עלולה לגרום לנכות משמעותית. באופן נדיר, שברים בעצמות ארוכות עלולים לייצר תסחיפי שומן (Fat emboli) אשר עשויים לפגוע במערכות הגוף השונות.\nבניגוד לפציעות שריר ושלד אחרות, בפגיעות עמוד שדרה/ עמוד שדרה צווארי יתכן קיפוח המודינמי ע”ר שוק נוירוגני ובפציעות באגן קיימת סכנה המודינמית משמעותית עקב אובדן הדם האפשרי. קרונות הטיפול המרכזיים בפציעות אגן במתאר טרום בית החולים הן הפחתת הדימום ע”י קיבוע/ייצוב והחזר של נפח. הטיפול בכלל פציעות השריר והשלד ע”י קיבוע מסייע בהפחתת הכאב ועשוי אף למנוע פגיעה במערכת העצבים וכלי הדם בגפה.\nהטיפול המוחלט (דפיניטיבי) בפציעות שריר ושלד נעשה בבית החולים, אך אין להתעלם מפציעות אלו במתאר טרום בית החולים על מנת לצמצם סכנה לחיים ולגפה ולמנוע נכות עתידית. פרק זה, יציג את עקרונות הטיפול בפציעות שריר ושלד במתאר טרום בית החולים וינחה בטיפול בפציעות המעורבות בנפגעי טראומה בחומרה קשה.\nלפרק זה יתווסף בהמשך תוכן נוסף אשר עוסק בפציעות עמוד שדרה ועמוד שדרה צווארי והניהול של מקרים אלו במתאר טרם בית חולים."
  },
  {
    "objectID": "MSK.html#קדימויות-הטיפול-בפציעות-שריר-ושלד",
    "href": "MSK.html#קדימויות-הטיפול-בפציעות-שריר-ושלד",
    "title": "15  פציעות שריר שלד",
    "section": "קדימויות הטיפול בפציעות שריר ושלד",
    "text": "קדימויות הטיפול בפציעות שריר ושלד\n*****תרשים"
  },
  {
    "objectID": "MSK.html#אבחנה",
    "href": "MSK.html#אבחנה",
    "title": "15  פציעות שריר שלד",
    "section": "אבחנה",
    "text": "אבחנה\nלצורך זיהוי פציעות שריר ושלד ואבחנה של שבר בעצמות ארוכות נדרשת הפשטה מלאה של הפצוע, הפיכתו תוך שמירה על עמוד השדרה ככל הניתן ובדיקה קפדנית מכף רגל ועד ראש בכלל המישורים. כאשר נבדוק כל אחת מן הגפיים, ראשית נתבונן ונתרשם מפצעים, שינויי או עיוותי צורה (deformations), נפיחות, שטפי דם, שינוי צבע הגפה ונתרשם מזילוח הדם (perfusion). במתאר טרום בית החולים, לאחר התבוננות נבצע בדיקה נוירו-וסקולרית בה נמשש דפקים פריפריים, נעריך מילוי קפילרי, תחושה דיסטלית וכוח מוטורי. יש לתעד את הבדיקה הנוירו-וסקולרית באופן מדויק לצורך השוואה בהמשך. במידה ולא מצאנו ממצא חריג עד כה, נשלים מישוש של הגפה לאורכה בחיפוש אחר רגישות, נפיחות, שינוי טמפרטורה או עיוות אשר עשויים להצביע על פגיעה (כגון שבר או פריקה). לעיתים, נוכל לחוש ולשמוע חריקות (crepitus) בין חלקי שברים אך אין צורך להפיק זאת במיוחד ולהכאיב לפצוע. מומלץ לצלם תמונה של הפציעה לצורך התייעצות ומעקב."
  },
  {
    "objectID": "MSK.html#טיפול",
    "href": "MSK.html#טיפול",
    "title": "15  פציעות שריר שלד",
    "section": "טיפול",
    "text": "טיפול\nהטיפול המיידי בפצוע הסובל מפציעות שריר ושלד מתבצע על פי סכימת הטיפול האחודה וקדימויות הטיפול הידועות: כך שפציעות שריר ושלד המלוות בדימום פעיל יעצרו ע”י לחץ ישיר )בעדיפות ראשונה) או לחץ עקיף.\nשברים ופריקות – ככלל, הטיפול הדפיניטיבי בבית החולים בפציעות אלו יכלול החזרה וצמצום (Reduction) וקיבוע מוחלט (Fixation). פעולות אלו יתבצעו לרוב בדרג ב’ או בביה”ח על ידי אורתופדים. במתאר טרום ביה”ח, פציעות אלו נדרשות לעבור קיבוע יחסי בסד (Splinting). לא תתבצע רדוקציה במתאר טרום בית החולים אלא ע”י אורטופד או בייעוץ ישיר שלו. קיבועים של מערכת השריר והשלד יתבצעו בשלב הסקר השניוני למעט שברים באגן והירך בהם נטפל כבר בסקר הראשוני וסקר ההחייאה כפי שנסביר בפרק נפרד. על אף שפעולת הרדוקציה חשובה, היא אינה פשוטה לביצוע ועלולה לגרום לסיבוכים או להחמיר אף יותר את הפגיעה, ועל כן תיעשה ע”י צוות המומחה בכך בדרג ב’ או בבית החולים. יש להימנע מהחזרת עצמות ומפרקים למקום אלא לקבע בסד או חבישה את הגפה כפי שהיא - בעדיפות על ידי שימוש בסד ייעודי כגון SAMSplint. לקיבוע הזמני עצמו (בסד או בכריכה) קיימת השפעה מפחיתת כאב כיוון שחלקי העצם אינם זזים ומגרים את סיבי העצבים סביבם בשכבת הפריאוסט (מעטפת העצם). את הטיפול בכאב יש להשלים בהתאם לפרק הטיפול בכאב.\nשברים פתוחים - הינם שברים בהם קיימת פגיעה בשלמות העור או באחד מחללי הגוף וחשיפת מקטע העצם לסביבה החיצונית. בספרות מקובל לחלק את השברים על פי קלסיפיקציית גוסטילו המתייחסת למידת חשיפת העצם, לרמת הזיהום ולרמת הפגיעה ברקמה הרכה. שברים כאלו אשר נחשפים לסביבה חיצונית נוטים להזדהם. פציעות אלו, כאמור, הינן מרשימות ועלולות להסיח את הדעת מפציעות חמורות יותר אשר מסכנות חיים באופן מידי. על כן, אלא אם הפציעה מלווה בדמם משמעותי, הטיפול יבוצע במהלך הסקר השניוני.\nשטיפה והטרייה - את הפציעה יש לנקות מגורמים מזהמים על ידי הוצאת לכלוך גס ושטיפה מרובה על ידי 2 ליטר לפחות של נוזל סטרילי כדוגמת הרטמןישירות על הפציעה (אין לנסות להכניס צינורית לתוך הפצע). לאחר מכן, יש לחבוש בתחבושת לחה ונקייה כגון תחבושת בטן, תחבושת אישית או פדי גזה הספוגים בתמיסת הרטמן או סליין. לבסוף, יש לקבע את הגפה. יש להשלים טיפול נגד זיהומים בהתאם לפרק טיפול באנטיביוטיקה ולטפל בכאב בהתאם לפרק הטיפול בכאב. איחור בטיפול מעל לשלוש שעות מהווה גורם סיכון משמעותי לזיהום באתר הפציעה.\nאין צורך להניח חסם עורקים על גפה עם שבר פתוח שאינו מדמם.\nקטיעות ופציעות – בכל מקרה של קטיעת גפה (מלאה) יש להניח חסם עורקים גם אם לא נצפה דימום פעיל.\nאת הגדם יש לשטוף, ולחבוש כפי שתואר. במקרים של קטיעה חלקית (בה הגפה עודנה מחוברת לגוף באמצעות גידים, רצועות או שרירים) יש לקבע את החלק הקטוע כדי למנוע נזק נוסף. במקרים של קטיעה מלאה, במידה והחלק הקטוע נמצא, יש לפנות את החלק יחד עם הפצוע, בעדיפה למרכז טראומה (Level 1). על החלק הקטוע יש לשמור על ידי שטיפתו בנוזל סטרילי והכנסתו לשקית ניילון אטומה ולשמור בקירור במיכל עם קרח (ללא מגע ישיר של הקרח עם רקמה). יש להקפיד על הטיפול האנטיביוטי (קטיעה = שבר פתוח).\nפציעות בהן העור מופשט מן הגפה (degloving) צריכות להיחבש בסביבה לחה ונקייה. לצורך כך, ניתן להשתמש בחבישה לחה (תחבושת בטן, תחבושת אישית או פדי גזה הספוגים בקריסטלואידים או במים סטריליים).\nהפציעות עשויות להסיח את הדעת מפציעות דחופות אחרות, לכן יש להתייחס קודם לעצירת דימומים פורצים ופציעות מסכנות חיים אחרות על פי הסכמה האחודה בסקר הראשוני .\n******* תרשים"
  },
  {
    "objectID": "MSK.html#קדימויות-הפינוי",
    "href": "MSK.html#קדימויות-הפינוי",
    "title": "15  פציעות שריר שלד",
    "section": "קדימויות הפינוי",
    "text": "קדימויות הפינוי\nככלל, שברים בגפיים אינם מוגדרים “דחופים” לפינוי אך במצבים בהם יש חשד לפגיעה משמעותית המסכנת את הגפה או כזו אשר יכולה או גרמה לדימום משמעותי יש להגדיר את הנפגע כ”דחוף”. לדוגמא:\n\nכל שבר אשר מלווה בקיפוח המודינמי (הלם עמוק)\nשבר פתוח\nכל שימוש בחסם עורקים\nחשד לשבר בגפה בליווי קיפוח נוירוסקולרי (כפי שהוערך ע”י רופא)"
  },
  {
    "objectID": "MSK.html#סיכום",
    "href": "MSK.html#סיכום",
    "title": "15  פציעות שריר שלד",
    "section": "סיכום",
    "text": "סיכום\nלמעט שברים באגן ובירך, לרוב פציעות שריר ושלד אינן מסכנות חיים. עם זאת, כאשר קיימת סכנה לגפה הפציעות דורשות פינוי דחוף לבית החולים או לטיפול בדרג ב’. יש לזהות פציעות עמוד שדרה צווארי, אגן וירך בסקר הראשוני ופציעות אחרות ניתן לזהות בשלב הסקר השניוני. בפציעות אגן נטפל בכריכת אגן ע”מ למנוע דימום פוטנציאלי. שברים בירך יטופלו בהנחת סד תומס בהתאם להתוויות. עם זאת, עבור פציעות אחרות פעולות אלו לא יעכבו פינוי בשטח. לקיבוע הפציעות יכולת להקל על הכאב ולמנוע פגיעה נוירו-וסקולרית. יש לזהות ולטפל בגפיים איסכמיות כבר במתאר טרום בית החולים בטיפול שמרני ובקיבוע. בשברים פתוחים חשוב למנוע זיהומים על ידי שטיפה וטיפול באנטיביוטיקה."
  },
  {
    "objectID": "MSK.html#תסמונת-מדור-compartment-syndrome",
    "href": "MSK.html#תסמונת-מדור-compartment-syndrome",
    "title": "15  פציעות שריר שלד",
    "section": "תסמונת מדור – Compartment Syndrome",
    "text": "תסמונת מדור – Compartment Syndrome\n\nרקע\nמדורים אנטומים בגוף מכילים עצמות וסביבם שרירים ועצבים אשר תחומים ברקמת פאציה (Fascia). מדורים אלו הינם סגורים כך שלחצים פנימיים מוכלים בתוכם. כך לדוגמא, כיווץ שרירים ברגליים יעלה את הלחץ במדור כנגד ורידים ודם “ייסחט” במעלה הורידים חזרה אל הלב. חבלות קהות בגפה עלולות לגרום לאיסכמיה (הגבלה בזרימת הדם) חמורה בגפה, גם ללא פגיעה ישירה בכלי הדם שבגפה. דימום, בצקת, דלקת או זיהום עשויים להעלות את הלחץ בתוך המדורים השונים בגפיים. כתוצאה, זרימת הדם בנימים (קפילרות) קטנה ואספקת הדם לשריר פוחתת. האיסכמיה השרירית גורמת בעצמה לבצקת, עליית לחצים נוספת במדורים וכתוצאה אספקת דם פחותה אף יותר במנגנון של “מעגל אכזרי” (Vicious Cycle). אי זיהוי מהיר של התסמונת וטיפול מוקדם עשויים להוביל לפגיעה משמעותית ובלתי הפיכה בגפיים.\n\n\nאבחנה\nהאזורים העיקריים אשר מועדים לפתח תסמונת מדור לאחר פציעה הינם השוק, האמה, הירך, הזרוע, כף הרגל וכף היד, כמו גם אזורים אשר נפגעו על ידי מעיכה או בכוויה היקפית. בתסמונת מדור הפגיעה באספקת הדם נפגעת בכלי הדם הקטנים הקפילריים ולא בכלי הדם הגדולים. לכן, עדיין ניתן לחוש בדופק והעור לא יהיה חיוור בניגוד לאיסכמיה בכלי דם גדולים. הסימן הראשון לאיסכמיה, לעיתים אפילו היחיד, הינו כאב לא פרופורציונאלי שמרגיש כפורץ מתוך הגפה. שינויים תחושתיים וחולשה בהפעלת השרירים הם תסמינים נלווים ומאוחרים.\nבנוסף, שריר איסכמי הינו רגיש במיוחד למתיחה. לכן כאשר קיימת תלונה על כאב חמור בגפה לצד נפיחות נוקשה ניתן לבדוק חשד לתסמונת מדור על ידי מתיחה של השריר – לדוגמא דורסיפלקציה של הקרסול ואקסטנציה של אצבעות בכף הרגל להערכת תסמונת מדור במדור האחורי של השוק.\nבמידה והבדיקה קלינית לא חד משמעית או בעת צורך אבחנתי במטופל לא בהכרה, האבחנה מתבצעת על ידי מדידת לחצים באמצעות קטטר ייעודי אשר מוחדר למדור או באמצעות סט ל”ד עורקי (arterial line). פעולה זו תתבצע בדרג ב’ או בית החולים.\n\n\nטיפול\nהטיפול החשוב ביותר בתסמונת מדור הינו פינוי מהיר לחדר ניתוח שם יבוצע שחרור של הלחצים במדור. שריר מתחיל לסבול לאחר שעתיים של איסכמיה ומתחיל לעבור נקרוזיס (נמק) לאחר 4 עד 6 שעות של איסכמיה.\nבמתאר טרום בית החולים, טיפול תומך יכלול הסרה מוחלטת של קיבועים וכל אמצעי שיכול ללחוץ על הגפה ולא הוסר קודם לרבות הסרת תחבושות אשר אינן עוצרות דימומים פורצים. אין צורך להרים את הגפה. טיפול מוחלט יתבצע בחדר ניתוח ע”י פאציוטומיה (Fasciotomy)."
  },
  {
    "objectID": "MSK.html#שברי-אגן---pelvic-fractures",
    "href": "MSK.html#שברי-אגן---pelvic-fractures",
    "title": "15  פציעות שריר שלד",
    "section": "שברי אגן - Pelvic Fractures",
    "text": "שברי אגן - Pelvic Fractures\n\nרקע\nשבר באגן הוא פציעת לוחמה שכיחה וקטלנית. בקרב המתים במהלך הלחימה של צבא ארה”ב בעיראק ואפגניסטאן, ב-16% הייתה מעורבות של האגן. נצפתה תמותה גבוהה יותר של פצועים עם שברים באגן שנגרמו כתוצאה מפגיעת פיצוץ וירי. התמותה יכולה להגיע עד 40% בפצועים עם שברים מדממים באגן ואי יציבות המודינמית. בקרב פצועי אגן במתאר צבאי, 76% משברי האגן הקטלניים הם תוצאה של פגיעות פיצוץ, 15% פציעות ירי ו-4.5% תאונות דרכים. עיקרי הטיפול בשבר באגן בדרג א’ הינם כריכת אגן, החזר נפח על פי ההנחיות בפרק DCR ופינוי מהיר לבית החולים.\n******תרשים\nהאגן והרטרו-פריטוניאום (retroperitoneum) מהווים חלל פוטנציאלי לצבירת דימום אשר יכול לגרום להלם עמוק. פציעת אגן מדממת הינה מצב חירום מסכן חיים ויש לחשוד בפציעה זו בכל פצוע בטן וגפיים תחתונות. מנגנוני הפציעה כוללים לרוב תאונות דרכים, נפילות מגובה ופגיעות מעיכה או הדף. הדימום בפציעות אגן נובע לרוב הן מפגיעה בפקעת הורידית (venous plexus) (75%) אשר נמצאת על חלקו האחורי של טבעת האגן והן משולי העצם השבורים של טבעת האגן עצמה.\n*****תרשים\nמערכת כלי הדם באגן – שימו לב לקרבת כלי הדם לקיר האגן האחורי.\nחרף המחסור במחקר והוכחות חד משמעיות לכך שקיבוע אגן מפחית תמותה, זוהי פעולה מומלצת על ידי איגודים מקצועיים רבים לרבות ועדת מומחים שכונסה בישראל ב-2020. על פי מחקרים בגופות, מקבע אגן בגובה הטרוכנטרים (Trochanters) והסימפיזיס פוביס(Symphysis Pubis) מייצב שברים באגן ומצמצם את תנועתם. פעולה זו, כאשר מתבצעת בגובה הנכון של הטרוכאנטרים, הינה בעלת סיכונים מועטים זאת במיוחד למול התועלת הפוטנציאלית - ישנן עדויות קליניות שמקבע אגן מצמצם צורך במנות דם ומפחית שכיחות דימום קטלני. המלצותיהם של האיגודים המקצועיים וועדת המומחים הישראלית הן לבצע קיבוע אגן בשלב מוקדם ככל הניתן. קיבוע נחוץ במיוחד במנגנוני פציעה באנרגיה גבוהה מחבלה קהה או ירי באגן המתייצגים עם סימני הלם, ירידה במצב ההכרה וסימני פגיעה באגן. מבחינת סוג הקיבוע המומלץ, יש להשתמש במקבע אגן ייעודי (pelvic binder) שהוא אמצעי פשוט ונוח לשימוש. בהיעדר אמצעי ייעודי, ניתן להשתמש בסדין אשר ימצא על האלונקה לפני העמסת הפצוע (ולהוסיף קיבוע קרסוליים).\n\n\nאבחנה\nהאגן נבדק במהלך הסקר הראשוני בשלב ה-C.\nזיהוי פציעת אגן בשלב ה-C יתבצע ע”י התרשמות ממנגנון החבלה (כאשר המנגנון מרמז על שבר באגן- לדוגמה נפילה מגובה עם סימני הלם, אין הכרח להמצאות סימנים נוספים), התבוננות ומישוש עדין.\nבהתבוננות ניתן למצוא סימנים רומזים כגון: נפיחות ושטפי דם בבטן התחתונה, ירכיים, פרינאום (Perineum), שק האשכים, הנרתיק ודימום מפתח השופכה (Meatus). מדרגה גרמית במידה ומבוצעת בדיקת PR. במישוש עדין ניתן להתרשם מרגישות וכאבים באזור האגן. יש להימנע ככל הניתן מהפעלת לחץ על עצמות האגן ואם קיימת רגישות יש להימנע מחזרה על הבדיקה שנית. פצוע בהכרה ללא רגישות באגן ככל הנראה אינו סובל משבר לא יציב באגן.\nבעבר, לימדו לבצע בדיקת “ספר פתוח” (open book) בה בוצע לחץ על עצמות האגן לצורך התרשמות מפתיחתו והתרחבותו. אך מחקרים הראו כי לא רק שפעולה זו בעלת רגישות נמוכה לזיהוי שברים באגן אלא גם מלווה בסיכון להחמרת השבר או שחרור קרישי דם ויצירת תסחיפים. הבדיקה הזו לא תבוצע בדרג השטח ותשקל בדרג ב’ בלבד ובייעוץ עם אורתופד.\n*****תרשים\n\n\nטיפול\nכריכת אגן תבוצע בשלב ה C באינדקציות הבאות:\nמנגנון חבלה בקינמטיקה קשה (תאונת דרכים, נפילה מגובה, מעיכה, הדף, פיצוץ או פגיעת ירי באגן) ואחד מהסימנים הבאים:\n\nסימני הלם המודינמי.\nכאבים או רגישות במישוש עדין.\nנפיחות, שטפי דם או פגיעה חודרת באגן.\n\nכריכת אגן תבוצע באמצעי ייעודי ( Pelvic binder) או באמצעות סדין באופן הבא:\n\nיש להניח את הסדין או המקבע על מרכז האלונקה טרם העמסת הפצוע.\nיש למקם את הסדין בגובה המותניים, בפרט בגובה הטרוכאנטרים (ראו תמונה בהמשך).\nיש לבצע את הקיבוע במהלך שלב ה-C על ידי שני אנשי צוות (ראו סרטוני הדרכה בהמשך).\n\nהחזרת השברים וייצוב האגן בכריכה וקיבוע מאפשר יצירת קרישי דם הן בפקעת הורידית והן בשולי העצם. קרישי דם אלו יסייעו לעצור את הדימום. בבית החולים, במידה והדימום נמשך בעוצמה משמעותית ניתן לבצע אמבוליזציה /packing בחדר ניתוח וקיבוע זמני ניתוחי.\n******תרשים\nכריכת אגן בסדין. סרטון הדרכה (לחצו על התמונה).\n******תרשים\nמקבע אגן ייעודי. סרטון הדרכה (לחצו על התמונה).\n******תרשים\nשימו לב לגובה של האמצעים לקיבוע האגן ביחס לטרוכאנטרים והסימפיזיס פוביס.\nעל הקיבוע לשבת על גבי הטרוכאנטרים הגדולים (הנקודה שבין הישבן לירך, מתחת לגובה המותניים) וזאת כדי להצמיד את טבעת האגן יחדיו. הפעלת לחץ גבוה יותר או נמוך יותר עשוי להפריד את חלקי השבר ולהחמיר את הפציעה.\n\n\nסיכום\nשברי אגן יכולים לגרום לדימום מסכן חיים ולכן יש לזהות אותם מוקדם בסקר הראשוני (בשלב ה-C) ולהתייחס אליהם בטיפול במתאר טרום בית החולים. יש לבצע את כריכת האגן בכל חשד לשבר באגן.\nנחשוד בשבר באגן כאשר מנגנון הפציעה התרחש בקינמטיקה קשה כגון: נפילה מגובה, תאונת דרכים, מעיכה, הדף, פיצוץ או פגיעה חודרת ישירה באגן ביחד עם אחד הסימנים הבאים:\n\nסימני הלם המודינמי.\nסימני חבלה קהה באזור האגן, הבטן והירכיים או פציעה חודרת ישירה באגן.\nתלונות הפצוע על כאבים באזור האגן או רגישות במישוש עדין של האגן.\n\nיש להתקין את הקיבוע טרם פינוי הפצוע באופן דחוף לביה”ח או דרג ב’ להמשך בירור וטיפול."
  },
  {
    "objectID": "MSK.html#שברי-עצם-הירך---femur-fractures",
    "href": "MSK.html#שברי-עצם-הירך---femur-fractures",
    "title": "15  פציעות שריר שלד",
    "section": "שברי עצם הירך - Femur Fractures",
    "text": "שברי עצם הירך - Femur Fractures\n\nרקע\nעצם הירך הינה העצם הארוכה ביותר בגוף האדם והיא העצם היחידה בירך. שברים בעצם זו נחשבים למסכני חיים פוטנציאלית עקב אובדן דם של 1,000-1,500 מ”ל לירך. שבר פתוח נחשב מסוכן עוד יותר עקב אובדן דם מתמשך דרך הפצע העורי. מנתוני חיל הרפואה נמצא כי כמחצית (49%) מהשברים בעצם הירך במתאר הצבאי היו שברים פתוחים והתאפיינו בדימום מהירך שהיה קשה לעצירה. פציעות המערבות שברים בשתי הירכיים אף קשורים בסיכון גבוה מאוד לסיבוכים ותמותה, גם בשל אובדן הדם וגם עקב מנגנוני פציעה משמעותיים בפציעות נלוות בית החזה, הבטן והאגן.\nפציעות מבודדות בעצם הירך לרוב לא מופיעות עם סימני הלם עמוק בהעדר פציעות מסוכנות נוספות בחלל הבטן והאגן. בסקירת המקרים שהתרחשו בצה”ל לפחות מ-10% מהפצועים היו סימנים של הלם תת נפחי. לכן, בדומה לפציעות שריר ושלד אחרות, חשוב להתרכז בסקר הראשוני בפציעות מסכנות חיים אחרות שנלוות לפציעות אלו.\nשברים מבודדים בעצם הירך אינם שכיחים. למעשה, בעבודה שבוצעה לאחרונה בענף הרפואה המבצעית, נמצאו רק 130 מקרים שטופלו ע”י צוותי פג”ה ב-20 השנים האחרונות. מרבית השברים נגרמו בעקבות תאונות דרכים (48%) ופציעות ירי בירך (24%).\n\n\nאבחנה\nחלק מהשברים בעצם הירך יזוהו בשלב ה C, והשאר עד סיום הסקר הראשוני. האבחנה תיעשה על פי הימצאות: שברים פתוחים או פציעות ירי בירך המלוות בעיוות (דפורמציה) משמעותי של הירך בהשוואה לירך השנייה כגון נפיחות, קיצור או סיבוב של הגפה. עצם הירך חולקת מפרק עם עצמות האגן ולכן כאשר נחשוד בשבר בירך יש לבצע גם הערכה של שברים באגן.\n*****תרשים\nסיבוב חיצוני של הירך וקיצור של הגפה.\n*****תרשים\nשבר בעצם הירך.\n\n\nטיפול\nהטיפול על ידי קיבוע של שברים בעצם הירך נחשב כיעיל בהפחתת דימום ובהפחתת כאב (לאחר המתיחה). סד התומס (Thomas Splint) פותח במאה ה-19 והיה בשימוש נרחב במלחמת העולם הראשונה. בדיווחים מאותה תקופה עלה כי השימוש בסד הפחית את התמותה כתוצאה משברים בעצם הירך בכ-80%. עם זאת, ספרות עכשווית בנושא הינה דלה וזאת ככל נראה עקב ההיארעות הנמוכה של פציעות אלו. במחקרים עדכניים נמצא כי השימוש בסד התומס הפחית ב-30% מהפצועים את הצורך במנות דם ואשפוז ממושך, במיוחד כאשר ההנחה התבצעה בטרום בית החולים. המנגנון בו הקיבוע והמתיחה של הסד מפחית את הדימום הינו במניעת תזוזת חלקי השבר ופגיעה נוספת ברקמה רכה, יצירת סביבה המעודדת התפתחות והתייצבות קרישי דם וכן גם בהקטנת הנפח הפוטנציאלי בירך אליו ניתן לדמם.\n*****תרשים\nלפני ואחרי מתיחה עם סד תומס.\n*****תרשים\nלפני ואחרי מתיחה עם סד CT6.\n******תרשים\nהנחת סד תומס- סרטון הדרכה\nבכ-38% מהמקרים מתקיימות לכאורה התווית נגד להנחת סד תומס (כגון שבר באגן, הברך, השוק והקרסול). עם זאת, קיימת הסכמת מומחים כי התועלת ההמודינמית גבוהה מהסיכון לנזקים עקב קיבוע של עצם הירך. בנוסף, קיימת הסכמה כי קיבוע הירך לא צריך לעכב פינוי וניתן לבצע זאת במהלך הפינוי. בצה”ל קיים סד קל משקל העשוי מצינורות סיבי פחם חזקים בשם סד CT6 (Carbon-fiber Tubing).\n\n\nלסיכום\nשברים בעצם הירך הינם סמן לפגיעה קשה ומסכנת חיים. הטיפול היעיל ביותר עבורם במתאר טרום בית החולים הינו קיבוע עם סד תומס ומתיחת חלקי השבר. יש לבצע הערכה של שברים בירך בסקר הראשוני בשלב ה-C ולחשוד בשבר בעצם הירך בכל פצוע עם פגיעת ירך בקינמטיקה קשה עם סימנים אופייניים לשבר בהשוואה לגפה השנייה.\nבחשד לשבר בעצם הירך יש לבצע מתיחה באמצעות סד תומס:\n\nשבר פתוח בירך.\nדפורמציה משמעותית בירך (כגון נפיחות, קיצור או סיבוב גפה)\n\nאת סד התומס יש להניח בשלב סקר ההחייאה ולמתוח בשלב מוקדם כל עוד והפעולה אינה מעכבת פינוי. עם זאת, לאור התוויות הנגד היחסיות, מתיחת הסד תתבצע רק על ידי מטפל בכיר. יש לעצור את ביצוע המתיחה במידה והפעולה גורמת לכאב בלתי נסבל אצל הפצוע. יש לבצע בדיקה נוירו-וסקולרית לפני הנחת הסד ואחריו ולתעד אותה."
  },
  {
    "objectID": "MSK.html#נספחים",
    "href": "MSK.html#נספחים",
    "title": "15  פציעות שריר שלד",
    "section": "נספחים",
    "text": "נספחים\nדוגמאות לקיבועים שונים (סרטונים)\nלחצו על התמונות לצפייה בסרטוני הסבר\n*****תרשים\nקיבוע נקע או שבר קל בקרסול\n*****תרשים\nקיבוע נקעים, פריקות או שברים בכתף, מרפק ובאמה\n******תרשים\nקיבוע שברים בעצם השוק\n*****תרשים\nקיבוע קרסול באמצעות SAM SPLINT\n*****תרשים\nקיבוע הזרוע באמצעות SAM SPLINT\n******תרשים\nקיבוע עצם השוק באמצעות SAM SPLINT\n********תרשים חבישת גדם"
  },
  {
    "objectID": "crush.html",
    "href": "crush.html",
    "title": "16  מעיכה",
    "section": "",
    "text": "17 נספח א’ – קשירת אגן באמצעות סדין\n***************** תמונה\nשלב ראשון: טרם העלאת הפצוע פורסים סדין\nשלב שני: מעבירים את הפצוע לאלונקה וממקמים במרכז האלונקה לרוחב (רוחב הסדין 25 ס”מ). כך שמרכז הסדין בגובה הטרוכנטרים.\nשלב שלישי: אוחזים בשני קצוותיו של הסדין ומותחים\nשלב רביעי: תוך שמירה על המתיחה מצליבים את כלפי מעלה קצוות הסדין\n***************** תמונה\nשלב חמישי: תוך שמירה על מתח כל העת מבצעים שלושה סיבובים\nשלב שישי: על מנת לסיים את הקיבוע מצניעים את הקצוות בתוך הקיבוע."
  },
  {
    "objectID": "crush.html#סיכום-דיון-ועדת-מומחים-פציעות-אגן-וירך",
    "href": "crush.html#סיכום-דיון-ועדת-מומחים-פציעות-אגן-וירך",
    "title": "16  מעיכה",
    "section": "סיכום דיון ועדת מומחים – פציעות אגן וירך",
    "text": "סיכום דיון ועדת מומחים – פציעות אגן וירך\n\n1. כללי\n\nבתאריך 21.12.2020 נערך דיון בנושא פציעות אגן וירך\nהמשתתפים בדיון –\n\nסא”ל ד”ר אבי בנוב – רע”ן ענף הרפואה המבצעית (מומחה בכירורגיה כללית)\nסא”ל ד”ר רן אנקורי – רע”ן ענף רפואת אב”כ (מומחה באורטופדיה)\nרס”ן ד”ר גיא אביטל – סרע”ן ענף הרפואה המבצעית (מתמחה בהרדמה)\nרס”ן ד”ר דודי סגל – רמ”ד רפואה פצ”ן (מתמחה באורטופדיה)\nסרן ד”ר שאול ג’ליקס – ע רמ”ד קליני, ענף הרפואה המבצעית\nד”ר יורם קליין – מנהל היחידה לטראומה וכירורגיה קריטית, ביה”ח שיבא תל השומר (מומחה בכירורגיה כללית, התמחות על בטראומה).\nד”ר ירון בר לביא – מנהל אגף טיפול נמרץ כללי בקריה הרפואית רמב”ם (מומחה בהרדמה, התמחות על בטיפול נמרץ כללי).\nד”ר נחשון שזר – מנהל יחידת טראומה אורתופדית, ביה”ח שיבא (מומחה בכירורגיה אורטופדית, התמחות על בטראומה אורטופדית).\nד”ר אסף אקר- רופא בכיר יחידת טראומה אורתופדית, ביה”ח סורוקה (מומחה בכירורגיה אורטופדית, התמחות על בטראומה אורטופדית).\nפרופ’ גדי שקד – מנהל יחידת הטראומה, ביה”ח סורוקה (מומחה בכירורגיה כללית, התמחות על בטראומה וטיפול נמרץ).\nד”ר אלון שוורץ – מנהל יחידת הטראומה, ביה”ח שערי צדק (מומחה בכירורגיה כללית, התמחות על בטראומה).\nד”ר באלה מיקלוש – מנהל יחידת הטראומה, ביה”ח הדסה עין כרם (מומחה בכירורגיה כללית).\n\nבטרם הדיון בוצעה סקירת ספרות על הנושאים בכותרת, לרבות מעבר על הנחיות מקבילות (TCCC, ATLS) וכן על מסמך קונצנזוס אשר פורסם על ידי ענף הרפואה המבצעית בעקבות ועדה דומה שכונסה במאי 2003 ואשר מסקנותיה לא יושמו במלואן.1\n\n\n\n2. רקע\nבשנת 2003 נערכה ועדת מומחים אשר עסקה בטיפול בפציעות אורטופדיות במתאר טרום בית החולים. ממצאי ועדה זו פורסמו לאחר מכן גם בכתב עת מדעי. בהתייחס לפציעות אגן וירך מסקנות אותה הועדה היו: 1. פציעות אגן: 1. לאור הקושי להעריך יציבות אגן בשטח – יש לקבע בעזרת סדין את האגן של כל מטופל עם כאב באגן כתוצאה מחבלה באנרגיה גבוהה. 2. פציעות ירך: 1. סד מתיחה (סד תומס) הכרחי לטיפול בפציעות ירך בכלל התרחישים (פינוי קצר וארוך) 2. שימוש בסד ייעשה בשברים מבודדים של הירך או בפציעות ירך עקב ירי בפצועים ללא פציעות מסכנות חיים נוספות. 3. בנוכחות פציעת אגן או פציעות נוספות באותה הגפה (קרסול, שוק), יש להניח את הסד ללא מתיחה.\nהלכה למעשה, חרף המסקנות לעיל, השימוש הן בסד התומס והן בקיבוע אגן על ידי צוותי צה”ל הוא אנקדוטלי. יתרה מכך, אין הנחיה ענפית כרגע בנושאים הנידונים. על כן הושלמה סקירת ספרות וכונסה בשנית הועדה. #### 3. סקירת ספרות פציעות אגן שבר באגן הוא פציעת לוחמה שכיחה וקטלנית. בקרב המתים במהלך הלחימה של צבא ארה”ב בעיראק ואפגניסטאן, ב- 16% הייתה מעורבות של האגן. נצפתה תמותה גבוהה יותר של פצועים עם שברים באגן שנגרמו כתוצאה מהדף או ירי.2 התמותה יכולה להגיע עד 40% בפצועים עם שברים מדממים באגן ואי יציבות המודינמית.3 בקרב פצועים במתאר צבאי, 76% משברי האגן הקטלניים הם תוצאה של פגיעות הדף, 15% פציעות ירי ו-4.5% תאונות דרכים.4 הטיפול הרלוונטי היחיד בשבר באגן בדרג השטח הראשוני הוא קיבוע.\nחרף המחסור במחקר והוכחות חד משמעיות לכך שקיבוע אגן מפחית תמותה, זוהי פעולה מומלצת על ידי איגודים מקצועיים רבים לרבות: האיגוד העולמי לכירורגיה דחופה (WSES)5, האיגוד הצרפתי להרדמה וט”נ (SFAR)6, איגודים מקצועיים איטלקיים רב-תחומיים (כחלק מכנס קונצנזוס)7, האיגוד המזרחי לכירורגיה של טראומה (EAST)8, קונצנזוס מומחים סיני9 וכן איגוד הטראומה האחוד (JTS) בהנחיותיו לטיפול בשדה הקרב (TCCC).10 על פי מחקרים בגופות, מקבע אגן בגובה הטרוכנטרים והסימפיזיס פוביס מייצב שברים באגן ומצמצם את תנועתם. כמו כן, ישנן עדויות קליניות (אמנם חלשות) שמקבע אגן מצמצם צורך במנות דם ומפחית שכיחות דימום קטלני.10\nעל פי ה-WSES ישנה עדיפות לשימוש במקבע אגן ייעודי על פני קיבוע בסדין בשליטה על דימום באגן והם ממליצים שהקיבוע יתבצע בשלב ההחייאה המוקדם.5 ה-SFAR ממליצים לקבע את האגן של כל פצוע בשוק או מעורפל הכרה ולבצע את הקיבוע ‘מוקדם ככל הניתן’.6 לפי ה-JTS קיבוע האגן יתבצע בשלב ה-C לכל פצוע אשר נפגע בחבלה קהה חמורה או במנגנון הדף ואשר לו: כאב באגן, קטיעה מלאה או חלקית של גפה תחתונה, בדיקה פיזיקלית מחשידה לשבר באגן, שוק או חוסר הכרה. 10\n\n\n4. סקירת ספרות פציעות ירך\nסד התומאס אשר הומצא במאה ה-19 נכנס לשימוש מאסיבי יותר בעיצומה של מלחמת העולם הראשונה. שם על פי התיאור של Colonel H. W. Orr השימוש בסד הוריד את התמותה משבר בירך ב-80 אחוזים. הספרות המודרנית הנוגעת לסד התומאס דלה. מחקר אחד על נפגעי טראומה באיזור עירוני בארה”ב מצא בשנה 16/4513 (0.35%) מקרים של פגיעות ב- shaft של הירך, מה שמעיד על שכיחות נמוכה יחסית של הפגיעה.11\nמחקר רטרוספקטיבי שפורסם לאחרונה ואשר התבסס על נתונים ממרשמי טראומה גדולים בארה”ב (NTRACS, Trauma one) כלל 579 פצועים מתוכן 218 עם פציעת ירך מבודדת.12 במחקר זה 30% מהפצועים קובעו בסד תומאס בטרום בית החולים והם נזקקו לפחות דם ושוחררו מאשפוז מהר יותר, יחד עם זאת ה-ISS של פצועים אלו היה נמוך יותר וכשנלקחו המקרים של פגיעת ירך מבודדת ההבדל בצורך בדם ומשך האשפוז נעלם. מחקר מדרום אפריקה אשר כלל 106 פצועים עם שבר מבודד של ה-shaft מצא כי הנחה מוקדמת (בטרום בית החולים) של סד תומאס הייתה קשורה בפחות צורך במנות דם ובפחות סיבוכים ריאתיים.13\nבנוגע לסיבוכים אפשריים ממתיחת הסד. מאמר על 40 פצועי מולטי-טראומה שקובעו בסד תומאס מצא כי ל 15 (38%) היה מצב שיכול להיחשב להתוויית נגד למתיחת הסד (שבר באגן, פגיעה ברצועות הברך או שברים בעצם השוק/שוקית). המאמר לא התייחס להשלכות של אותן הנחות שבוצעו על אף התוויות הנגד.14\n\n\n5. השאלות שעלו בפני הועדה\n\nפציעות אגן:\n\nבאילו מצבים נקבע את האגן?\nבאיזה שלב במהלך הטיפול נקבע את האגן?\nהאם יש עדיפות למקבע אגן ייעודי בהשוואה לסדין?\n\nפציעות ירך:\n\nבאילו מצבים נקבע את הגפה בעזרת סד תומס?\nהאם ישנם מצבים בהם יש להנחות שלא לבצע מתיחה של הסד?\nבאיזה שלב יש לבצע את הקיבוע?\n\n\n\n\n6. סיכום החלטות הועדה\nראשית כל, הדגישו המומחים כי בטיפול טרום בית החולים פציעות אגן ופציעות ירך מובילות בראש ובראשונה לסכנה המודינמית ולא אורטופדית. לכן, הקיבועים שיבוצעו בטרום בית החולים בהקשר לפציעות אלו מטרתם העיקרית להפחית את הדימום. מעבר לכך הקיבועים יכולים לסייע בהפחתת הכאב. 1. פציעות אגן:\n\nבאילו מצבים נקבע את האגן?\n\nעל פי חברי הועדה בקיבוע אגן במיקום נכון (בגובה הטרוכנטרים) יש סיכונים מועטים. היות שכך והיות שהקיבוע עשוי להיות בעל תועלת המודינמית, יש מקום להיות מתירנים במצבים בהם נבצע את הקיבוע. המומחים ממליצים על קיבוע אגן לכל פצוע עם מנגנון חבלה קהה/הדף משמעותיים ואנמנזה מתאימה לחבלת אגן וכן לכל פצוע עם פציעת ירי באגן או בהלם.\n\nבאיזה שלב במהלך הטיפול נקבע את האגן?\n\nחברי הועדה מסכימים כי קיבוע האגן אינו מצדיק עיכוב של פינוי הפצוע. הקיבוע יכול להתבצע גם במהלך הפינוי. הוסכם כי הפתרון המתאים ביותר הוא להכין את הסדין/מקבע על האלונקה בטרם העברת הפצוע אליה, ולהשלים את הקיבוע עם ההעברה לאלונקה, מבלי לעכב פינוי.\n\nהאם יש עדיפות למקבע אגן ייעודי בהשוואה לסדין?\n\nישנה תמימות דעים שיותר קל לקבע את האגן נכון בעזרת מקבע ייעודי. היתרון גדול יותר עבור המטפל הלא מיומן ולכן ההמלצה של חברי הועדה היא על שימוש במקבע ייעודי בצה”ל.\n\nפציעות ירך:\n\n\nבאילו מצבים נקבע את הגפה בעזרת סד תומס?\n\nבהתייחס לשאלה זו, לאור הסיכון הנמוך לנזקים בעקבות הקיבוע והמשמעות ההמודינמית, חברי הועדה סבורים שכל חשד לשבר בירך (כגון המטומה בירך או דפורמציה וקיצור של הגפה) מצדיק קיבוע בעזרת סד תומס. בזמני פינוי ארוכים, היה קונצנזוס בקרב חברי הועדה שיש מקום להנחת הסד על ידי צוותי צה”ל. באשר לזמני פינוי קצרים יותר, מרבית חברי הועדה תומכים בשימוש בסד על ידי צוותי צה”ל.\n\nהאם ישנם מצבים בהם יש להנחות שלא לבצע מתיחה של הסד?\n\nישנה תמימות דעים בקרב חברי הועדה שהסיכון לנזק בעקבות מתיחה של הסד קטן משמעותית מהתועלת האפשרית, זאת גם כאשר יש מעורבות של הקרסול, רצועות הברך או האגן. יתרה מכך, מציינים המומחים כי אין משמעות לשימוש בסד ללא מתיחה.\n\nבאיזה שלב יש לבצע את הקיבוע?\n\nבדומה לאותה השאלה בנוגע לקיבוע האגן, מדגישים המומחים כי קיבוע הירך לא צריך לעכב פינוי של הפצוע. ניתן ורצוי לבצע קיבוע בעזרת סד תומס במהלך הפינוי. #### 7. סיכום ענף הרפואה המבצעית רע”ן הרפואה המבצעית מודה למשתתפי הועדה ולמדור הקליני על הצגת התשתית המדעית הידועה כיום. לאור ממצאי הוועדה להלן החלטות רע”ן קפמ”צ:\n\nפציעות אגן\n\nמקבע אגן יושם על כל פצוע עם חשד לפגיעה אגנית עפ”י המנגנון (פיצוץ, חבלה קהה באנרגיה גבוהה, פציעת ירי) בשלב ההכנה לפינוי, לאחר הסקר הראשוני.\nלאור הסיכון בהנחה לא נכונה (בדגש על לחץ על הבטן) יש להכניס את הפעולה כחלק מהכשרת המטפלים הבכירים ואימוניהם.\nענף רפמ”צ יוביל לשינוי תקינה ולהצטידות במקבעי אגן יעודיים. עד אז יש לצייד את הצוותים המטפלים בסדינים ולהדריכם בהתאם. מצ”ב נספח א’ – אופן קשירת אגן באמצעות סדין.\n\n***************** תמונה\nתמונה 1: קיבוע אגן בעזרת מקבע ייעודי ##### פציעות ירך 1. סד תומס יונח ויימתח בכל מקרה של חשד לשבר בירך, אם מפציעה חודרת או קהה. 2.לאור הסיכון בהנחה לא נכונה (בדגש על לחץ על הקרסול) יש להכניס את הפעולה כחלק מהכשרת המטפלים הבכירים ואימוניהם. 3. יש להשתמש בסד תומס כחלק מכוננות הבט”ש וכחלק מציוד החירום בתאג”ד (בתרמיל סקר שניוני).\nבברכה, ד”ר שאול ג’ליקס, סרן ד”ר גיא אביטל, רס”ן ד”ר אבי בנוב, סא”ל ע’ רמ”ד קליני, ענף רפמ”צ סרע”ן ענף רפמ”צ רע”ן רפמ”צ"
  },
  {
    "objectID": "crush.html#בביליוגרפיה",
    "href": "crush.html#בביליוגרפיה",
    "title": "16  מעיכה",
    "section": "בביליוגרפיה",
    "text": "בביליוגרפיה\n\n\nMelamed E, Blumenfeld A, Kalmovich B, et al. Prehospital care of orthopedic injuries. Prehosp Disaster Med. Published online 2007. doi:10.1017/S1049023X00004295\nDavis JM, Stinner DJ, Bailey JR, Aden JK, Hsu JR, Skeletal Trauma Research Consortium. Factors associated with mortality in combat-related pelvic fractures. J Am Acad Orthop Surg. Published online 2012. doi:10.5435/JAAOS-20-08-S7\nWhite CE, Hsu JR, Holcomb JB. Haemodynamically unstable pelvic fractures. Injury. Published online 2009. doi:10.1016/j.injury.2008.11.023\nBailey JR, Stinner DJ, Blackbourne LH, Hsu JR, Mazurek MT. Combat-related pelvis fractures in nonsurvivors. J Trauma - Inj Infect Crit Care. Published online 2011. doi:10.1097/TA.0b013e31822154d8\nCoccolini F, Stahel PF, Montori G, et al. Pelvic trauma: WSES classification and guidelines. World J Emerg Surg. Published online 2017. doi:10.1186/s13017-017-0117-6\nIncagnoli P, Puidupin A, Ausset S, et al. Early management of severe pelvic injury (first 24 hours). Anaesth Crit Care Pain Med. Published online 2019. doi:10.1016/j.accpm.2018.12.003\nMagnone S, Coccolini F, Manfredi R, et al. Management of hemodynamically unstable pelvic trauma: Results of the first Italian consensus conf (coop guidelines of the Italian Society of Surgery, the Italian Assoc of Hospital Surgeons, the Multi-specialist Italian Soc of Young Surg, the Italian Soc o. World J Emerg Surg. Published online 2014. doi:10.1186/1749-7922-9-18\nCullinane DC, Schiller HJ, Zielinski MD, et al. Eastern association for the surgery of trauma practice management guidelines for hemorrhage in pelvic fracture-update and systematic review. In: Journal of Trauma - Injury, Infection and Critical Care. ; 2011. doi:10.1097/TA.0b013e31823dca9a\nZong Z wen, Chen S xu, Qin H, et al. Chinese expert consensus on echelons treatment of pelvic fractures in modern war. Mil Med Res. Published online 2018. doi:10.1186/s40779-018-0168-3\nShackelford S, Hammesfahr R, Morissette D, et al. The Use of Pelvic Binders in Tactical Combat Casualty Care: TCCC Guidelines Change 1602 7 November 2016. J Spec Oper Med. Published online 2017.\nAbarbanell NR. Prehospital midthigh trauma and traction splint use: Recommendations for treatment protocols. Am J Emerg Med. Published online 2001. doi:10.1053/ajem.2001.21302\nCampagne D, Cagle K, Castaneda J, Weichenthal L, Young M, Anastopoulos P SS. Prehospital traction splint use in midthigh trauma patients. J Emerg Trauma Shock. 2020;13(4):296-300.\nHoppe S, Keel MJB, Rueff N, Rhoma I, Roche S, Maqungo S. Early versus delayed application of Thomas splints in patients with isolated femur shaft fractures: The benefits quantified. Injury. Published online 2015. doi:10.1016/j.injury.2015.09.039\nWood SP, Vrahas M, Wedel SK. Femur fracture immobilization with traction splints in multisystem trauma patients. Prehospital Emerg Care. Published online 2003. doi:10.1080/10903120390936860\n\n\n-בלמ”ס- מפקדת קצין הרפואה הראשי ענף רפואה מבצעית סיכום ודעת מומחים אוגוסט 2019\n********************************************************************** תמונות וסמלים\n14.08.2019\n\nרשימת תפוצה- נספח א’\n\n\nסיכום דיון בנושא השימוש בקרש גב בשדה הקרב\n\nכללי\n\nבתאריך ה12.08.2019 נערך דיון בנושא השימוש בקרש גב בשדה הקרב. 2.המשתתפים בדיון:\n\nאל”מ ד”ר יובל רן, מפקד המשר”פ.\nסא”ל ד”ר יעקב חן, רע”ן רפמ”צ.\nרס”ן ד”ר רועי נדלר, רמ”ד קליני ענף רפמ”צ.\nרס”ן ד”ר אלכס סורקין, רמ”ד רפואה מתקדמת בשדה, ענף רפמ”צ.\nרס”ן ד”ר ניר צור, מדור קליני, ענף רפמ”צ.\nסרן ד”ר אבישי צור ע.רמ”ד קליני, ענף רפמ”צ.\nד”ר רפי סטרוגו, סמנכ”ל רפואה מגן דוד אדום.\nפרופ’ יגאל מירובסקי, מנהל יחידת עמוד שדרה ביה”ח אסה”ר.\nד”ר ניסים אוחנה, מנהל מחלקת אורתופדיה בית החולים מאיר.\nפרופ’ יונה קוזשוילי, מנהל מחלקת אורתופדיה ביה”ח קפלן.\nד”ר איתי פריזם מנהל המערך האורתופדי סורוקה.\nד”ר נמרוד רחמימוב, מנהל מחלקת אורתופדיה ביה”ח נהריה.\nד”ר ג’וש שרודר, אורתופד יחידת עמוד שדרה ביה”ח הע”כ.\n\nמטרת הדיון הייתה לסקור את הספרות הרפואית בנושא, לבחון את הצורך בשימוש בקרש גב בשדה הן בהיבט של הפצועים שיקובעו לקרש הגב והן הפלטפורמה לקיבוע כמו גם לבחון את פרוטוקול הקיבוע המקובל כיום בצה”ל. לבסוף, נבחנו מרכיבים נוספים שצריכים להיעשות בטיפול בפצוע עמוד שדרה כחלק מסקר שניוני. בטרם הדיון הופץ מסמך שנכתב ע”י ענף רפמ”צ הסוקר את הנושא (נספח ב’).\n\n\n\nמהלך הועדה\n\nבפתח הדברים הודינו לכלל המשתתפים על שהגיעו לקחת חלק בנושא המדובר.\nהמשכנו בהצגת הנתונים אודות פציעות עמוד שדרה החודרות והקהות על פי המנפ”צ.\nבוצעה סקירת ספרות קצרה לרבות ההנחיות העדכניות בעולם בנוגע לקיבוע עמוד שדרה, יתרונות וחסרונות שימוש בקרש הגב, והמלצות לדיון.\nהוצגו ההנחיות הצה”ליות כיום לפיהן\n\nפצוע עם חבלה קהה יקובע במידה וישנה הפרעה להכרה/חשד להרעלה, חסרים נוירולוגיים, פציעה ממסכת ובעיית תקשורת.\nפצוע עם חבלה חודרת יקובע במידה וקיימים חסכים נוירולוגיים המעלים חשד לפגיעה בעמוד השדרה.\n\nהופנו השאלות המרכזיות למומחים בכללו\n\nמי מהפצועים צריך להיות מקובע?\nהאם די להסתפק באלונקה סטנדרטית על פני קרש גב לקיבוע?\nהאם ישנם אמצעים נוספים שיש לנקוט בפצוע עם חשד גבוה ל-Acute spinal cord injury?\n\n\n\n\nסיכום החלטות הוועדה\n\nבאשר לשאלה שנשאלה “מי יקובע?”\n\nכלל הפצועים צריכים להיות מאובטחים לפלטפורמת פינוי בדמות אלונקה סטנדרטית. אין מקום להיעזר בפרוטוקולים המוכרים של PHTLS מתוך הבנה כי המטפלים בשטח אינם מיומנים או מנוסים מספיק בבחינת תלונות נוירולוגיות סובייקטיביות, חסרים נוירולוגיים אובייקטיביים וכיוב’.\n\nבאשר לשאלה שנשאלה “מהי פלטפורמת הקיבוע האידיאלית?”\n\nבמהלך החילוץ- יש לשקול שימוש ב”חצי קרש” או אמצעי קיבוע אחר לצורך הפחתת התנועתיות וכוחות הגזירה במהלך החילוץ וכן קיצור משך החילוץ כפי שמתואר בספרות.\nבמהלך הניוד והפינוי\n\nפציעות חודרות- די לקבע לאלונקה סטנדרטית ללא צורך בקיבוע נוסף\nפציעות קהות- די לקבע לאלונקה סטנדרטית ובתנאי שניתן דגש על קיבוע הולם.\n\n\nבשלב הזה חברי הוועדה הסכימו כי קרש הגב אינו נותן מענה לקיבוע הולם שכן החלק הגבי שצפוי שיסבול מפגיעה גרמית (המעבר ה-thoracolumbar) למעשה ממוקם על קרש הגב בצורה שאיננה נותנת מענה. כמו כן, פרופ’ יונה קוזשוילי הציג את מאמרו לפיו שטח המגע בקרש גב סטנדרטי הינו נמוך לעומת שטח מגע המושג באמצעות אלונקה סטנדרטית בשילוב שמיכת שדה (איור מוצג).\nסוכם בין חברי הוועדה כי יש להעמיק ולרדת לפרטים בנושא הקיבוע לאלונקה לרבות:\n\nשימוש בצווארון קשיח לקיבוע עמוד השדרה הצווארי ללא שינוי.\nשימוש ברצועות לקיבוע בדומה לקיבוע בקרש הגב על גבי החזה, האגן והגפיים התחתונות- ללא שינוי.\nשימוש בשמיכת שדה על גבי האלונקה לצורך העלאת שטח המגע והפנים בין הפצוע לבין האלונקה; כך יינתן מענה הן לשטח המגע והן למניעת ההיפותרמיה.\nיש מקום לבחון קיבוע הולם שיוכן מבעוד מועד לקראת קבלת פצוע.\n\nבאשר לשאלה “מהם התהליכים הנוספים שצריכים להתרחש במסגרת הסקר השניוני לפצוע עם חסרים נוירולוגיים ברורים או חשד גבוה לפציעת עמוד שדרה שלמעשה עונה להגדרה- Acute spinal cord injury?”\n\nמתן נוזלים- על פי תכנית נוזלים סטנדרטית תוך ניטור סימני שוק.\nיש להכניס קטטר שתן- תכליתו ריקון השלפוחית וניטור תפוקת השתן.\nיש להכניס זונדה- תכליתה ריקון הקיבה ומניעת אספירציה.\nאין מקום לטיפול בסטרואידים\nבאם ניתן, יש לשקול ייעוץ טלה-רפואה למומחה עמוד שדרה; כלל המומחים בוועדה הביאו נכונות לקחת חלק בפרויקט מסוג זה.\nדגשים לפינוי:\n\nהפצוע מוגדר כדחוף לפינוי\nיש לפנות את הפצוע מוקדם ככל הניתן למקום בו יוכל להיות מנוטר כפצוע ביחידה לטיפול נמרץ.\nבמהלך העברה של פצוע פאראפלגי/קוואדריפלגי יש לבחון את משטח ההשכבה לוידוא אחידות המשטח והיעדר גופים זרים שעשויים ליצור פצעי לחץ גם לאחר השכבה קצרה.\n\n\nהערות נוספות של חברי הועדה\n\nיש מקום לשקול פיתוח של חליף קרש גב אלונקה שייתן מענה כפלטפורמה יחידה לחילוץ מרכב/רק”מ, לקיבוע עמוד שדרה לרבות שטח מגע הולם ולפינוי רגלי; חברי הוועדה ציינו כי אלונקת השדה הסטנדרטית אומנם נותנת מענה אך אבד עליה הכלח.\nיש מקום לחדד ולתרגל את נושא פגיעות עמוד השדרה באימוני צוותי הרפואה הצהליים בסדיר ובמילואים.\n\nבסיכום הודה רע”ן רפמ”צ לוועדת המומחים בפגיעות אורתופדיות בעמוד השדרה שתרמו מזמנם בהתנדבות והגיעו לדיון ולענף רפמ”צ על ההירתמות לנושא החשוב והבוער המדובר מתוך רצון אמיתי לשפר את איכות המענה הרפואי בשטח לחיילים וללוחמים.\n\nכתבו: רס”ן ד”ר ניר צור, ענף רפואה מבצעית, מפקדת קצין רפואה ראשי.\n\n\nנספח א’- רשימת תפוצה\nמקרפ”ר/מחלקת רפואה מבצעית/ענף הרפואה המבצעית/רע”ן מקרפ”ר/לשכה/קרפ”ר מקרפ”ר/לשכה/סגן קרפ”ר משר”פ 8280/רמ”ח שירותי הבריאות ומפקד המשר”פ מרפ”א 8282/מכלול מומחים/ ראש תחום אורתופדיה"
  },
  {
    "objectID": "crush.html#היסטוריה-של-השימוש-בקרש-גב",
    "href": "crush.html#היסטוריה-של-השימוש-בקרש-גב",
    "title": "16  מעיכה",
    "section": "היסטוריה של השימוש בקרש גב",
    "text": "היסטוריה של השימוש בקרש גב\nבסוף שנות ה-60 של המאה ה-20 החלו להופיע תיאורים הנוגעים לחבלות סמויות בעמוד השדרה שהובילו לאיחור באבחנה והופעה של פאראפלגיה בפצועים אשר סבלו מטראומה קהה בעיקר במתארים אזרחיים (תאונות דרכים)1. בשנת 1971 פרסם ארגון המנתחים האורתופדיים האמריקאיים את ההנחיות הראשונות למתאר קדם-בית החולים הנוגעים לשימוש בצווארון ולוח גב. ואולם, כבר בשנת 1979 מתארת סדרה של 100 מטופלים עם שיתוק מאוחר מתוך סדרה של 300 מטופלים עם שבר בעמוד השדרה משנית להיפוקסיה רקמתית, דחיסה של חוט השדרה על רקע בצקת או קונטוזיה, או מפגיעה ישירה באספקת הדם לחוט השדרה. אף אחד מהפגיעות המאוחרות לא הייתה מיוחסת ל-post injury spinal manipulation על ידי צוות רפואי או מחלצים מזדמנים.\nואולם, בשל החשש לתת אבחנה של פגיעה נסתרת בעמוד השדרה על ידי מטפלים במתאר PHTLS, היתרונות האפשריים של קרש גב במטופל עם שבר לא יציב בעמוד השדרה ובלא פגיעה נוירולוגית, העלות הנמוכה והקלות בשימוש; הפך השימוש בצווארון ולוח גב אוניברסלי לכלל הפצועים עם מנגנון פציעה שעשוי להביא לפגיעת עמ”ש פוטנציאלית.\nלמעשה ייעודו של קרש הגב הינו למנוע פגיעה בחוט השדרה בפצועים המתייצגים עם שבר בלתי יציב של עמוד השדרה וכן למנוע החמרה של פציעת חוט שדרה בלתי צפויה. קרש הגב יכול לסייע בשמירה על חוט השדרה במהלך חילוץ מרכב וכן כאשר יש להניע את הפצוע מספר רב של פעמים מאתר הפגיעה לכלי הפינוי. כאשר הפצוע מגיע כבר לכלי הפינוי השימוש בקרש הגב איננו ברור. למעשה, ישנם מחקרים המעידים כי שימוש בקרש גב מחמיר את הפציעות של מטופלים;\nבמאמר שהתפרסם ב1998 השוו את התוצאות של מטופלים שטופלו בשני אתרים עם ובלי קרש גב; הוכח כי הסכנה לפגיעה נוירולוגית הייתה גבוהה יותר במטופלים שקובעו לקרש גב."
  },
  {
    "objectID": "crush.html#יתרונות-השימוש-בקרש-גב",
    "href": "crush.html#יתרונות-השימוש-בקרש-גב",
    "title": "16  מעיכה",
    "section": "יתרונות השימוש בקרש גב",
    "text": "יתרונות השימוש בקרש גב\nבעוד שבניתוח הספרות על השימוש בקרב גב ישנה עדות ליתרונות במהלך חילוץ מרכב או רק”מ, אין עדות כי קרש גב מונע הידרדרות של פגיעת עמ”ש במהלך העברה. ## חסרונות השימוש בקרש גב כאב- הכאב שמקורו בהשכבה על לוח הגב נובע הן מכאבים באזורי המגע והן מכאבים בעמ”ש ועמש”צ משנית למיקום אנטומי לקוי על גבי לוח הגב הישר. למעשה, גם אנשים בריאים ששכבו על לוח גב משך זמן קצר מדווחים על כאבים.\nבדיקות רדיולוגיות מיותרות- כאשר צוות המיון מבצע הערכה של פצוע טראומה קיים קושי אינהרנטי להבחין בין כאב שמקורו בטראומה הראשונית לבין כאב שמקורו בשכיבה על קרש הגב. על כן, עשויים לעבור המטופלים בדיקות רנטגניות מיותרות הטומנות בחובן את הסיכונים לרבות עלייה בשיעור ממאירות, משך שהייה ארוך בחדר המיון ועלות למערכת הבריאות\nקיפוח נשימתי- בבחינה שנעשתה למטופלים בריאים שקובעו לקרש גב נמצאה תבנית נשימתית רסטריקטיבית עם הקטנה של FVC ו-FEV1 7. יותר מכך, בפצועים עם פגיעות משולבות של חזה וריאות תועד שיפור במדדי הנשמה לאחר הסרה של הקיבוע לקרש הגב.\nפצעי לחץ- במחקרים שבוצעו על מטופלים בריאים הוכח כי פצעי לחץ באיזורי המגע על קרש גב (Sacrum, occiput) מתחילים להופיע כבר 30 דקות לאחר הקיבוע, כלומר עוד קודם ההגעה לבית החולים.\nלמעשה, בשנת 2001 בוצע Cochrane הנוגע לשימוש בקרש גב אשר סיכם כי אין עדות מסוג Level 1 או RCT שהדגים את האפקט של קיבוע עמוד שדרה על תמותה, חסר נוירולוגי, יציבות עמוד שדרה ותופעות לוואי."
  },
  {
    "objectID": "crush.html#השוואה-בין-קרש-גב-לאלונקה-סטנדרטית",
    "href": "crush.html#השוואה-בין-קרש-גב-לאלונקה-סטנדרטית",
    "title": "16  מעיכה",
    "section": "השוואה בין קרש גב לאלונקה סטנדרטית",
    "text": "השוואה בין קרש גב לאלונקה סטנדרטית\nבניסיון לאתר השוואה במדדים של משך זמן, איכות הקיבוע ותופעות הלוואי של הקיבוע בין אלונקה סטנדרטית לבין קרש גב לא נמצא מאמר המשווה את השניים. האופציות הקיימות על מנת להשוות את שתי פלטפורמות הפינוי הללו הן:\n\nמודל ממוחשב- בשיח עם ענף חדשנות בשלב זה אינם מכירים מודל ממוחשב כמות זה שכן המודל מחייבים משתנים רבים (מקדמי החיכוך של החומרים מהם עשויים אמצעי הפינוי, כוחות גזירה וכיוב’). ואולם ב09.2019 עתיד להתקיים הקאתון של מד”א ומכללת אפקה שם ניתן יהיה לאתגר את הסטודנטים בצורך להשוות בין שתי הפלטפורמות.\nמודל אדם- במאמר שהתפרסם בשנת 2017 השוו מדדים של misalignment בין קרש גב לבין אלונקה מסוג Scoop stretcher במגוון תנועות באמבולנס (מהירויות, פניות וכיוב’) והדגימו יתרון ל-Scoop stretcher 11. בנוסף, במחקרם פרופ’ יונה קוזשוילי ואחרים השוו את שטח הפנים בפלטפורמות פינוי שונות; במאמר סוכם כי שטח הפנים המושג על גבי אלונקה סטנדרטית גדול יותר מאשר בקרש גב אלומיניום וגדל אף יותר תוך שימוש בשמיכת שדה סטנדרטית 12. ניתן לבצע מודל דומה בהשוואה בין אלונקה סטנדרטית לקרש גב. ואולם, מדידות כמות אלו לא בהכרח יש להן משמעות קלינית."
  },
  {
    "objectID": "crush.html#השימוש-בקרש-גב-בטראומה-חודרת",
    "href": "crush.html#השימוש-בקרש-גב-בטראומה-חודרת",
    "title": "16  מעיכה",
    "section": "השימוש בקרש גב בטראומה חודרת",
    "text": "השימוש בקרש גב בטראומה חודרת\nהשימוש בקרש גב בטראומה חודרת הינו שנוי במחלוקת. בשנת 2010 למעשה נבדקה סדרה גדולה של פצועי טראומה; רק 0.01% מהמדגם סבלו מפציעות עמוד שדרה בלי יציבות שדרשו התערבות ניתוחית. עוד הוכח כי פצועים אשר סבלו מטראומה חודרת וקובעו לקרש גב הדגימו שיעור תמותה גבוה לעומת אלו שלא קובעו\nלמעשה המלצות ה-prehospital emergency care מדווחות כי פצוע עם טראומה חודרת צריך להיות מושם עם צווארון על גבי אלונקה סטנדרטית.\nבמחקר שבחן קיבוע לקרש גב במתארים צבאיים סוכם כי מומלץ לא לקבע פצועים בשדה הקר לקרש גב באם סובלים מטראומה חודרת מבודדת 14."
  },
  {
    "objectID": "crush.html#השימוש-בקרש-גב-במתאר-הצבאי",
    "href": "crush.html#השימוש-בקרש-גב-במתאר-הצבאי",
    "title": "16  מעיכה",
    "section": "השימוש בקרש גב במתאר הצבאי",
    "text": "השימוש בקרש גב במתאר הצבאי\nבארה”ב- נכון לסוף שנת 2008 סבלו 432 לוחמים אמריקאיים מפציעות עמוד שדרה במהלך המבצעים הלחימה בעיראק14. במאמר שסוקר את הפצועים, אופן הקיבוע ואת המהלך הנוירולוגי ממליצים הכותבים לבצע סלקציה של הפצועים שיקובעו לקרש גב על פי הקריטריונים המתוארים בתרשים. עוד במאמר מסכמים כי קיבוע אוניברסלי של כלל הפצועים בלחימה איננו חיוני ועשוי להיות יותר חמור ממועיל. ההמלצה הינה לקבע פצועים שאכן יש להם חשד לפגיעה בעמוד השדרה או חוט השדרה והללו צריכים להיות מקובעים עד שנשללה הפגיעה."
  },
  {
    "objectID": "pediatrics.html#עיקרי-העדכונים",
    "href": "pediatrics.html#עיקרי-העדכונים",
    "title": "17  טראומה בילדים",
    "section": "עיקרי העדכונים",
    "text": "עיקרי העדכונים\n06/2022 * כתיבת ההנחיה"
  },
  {
    "objectID": "pediatrics.html#מבוא",
    "href": "pediatrics.html#מבוא",
    "title": "17  טראומה בילדים",
    "section": "מבוא",
    "text": "מבוא\nטראומה היא בין גורמי המוות המובילים בילדים בעולם ובישראל.\nהגישה הבסיסית בטיפול בילדים הינה ברובה זהה לגישה המוכרת במבוגרים: עצירת דימומים, ניהול נתיב האוויר, זיהוי וטיפול בבעיות נשימתיות, והחייאה לפי עקרונות ה-Remote Damage Control Resuscitation. ההבדלים בין הטיפול בפצועים מבוגרים לטיפול בילדים – הינם בפרטים הקטנים.\nמטרת פרק זה היא לאגד את ההנחיות והדגשים לטיפול בילדים נפגעי טראומה בדרג השדה.\nעל אף שטיפול בילדים אינו המיקוד של כוחות הרפואה בצה”ל, לא נדיר שאנו מגיעים אל זירה שבה יש ילדים שנפגעו, הן באירועים בעלי אופי אזרחי והן באירועים בעלי מאפיינים צבאיים, בבט”ש בגזרות השונות ולעיתים אף בזמן לחימה. עם זאת, ניסיונם של מרבית המטפלים בצה”ל בטיפול בילדים ובפרט בילדים נפגעי טראומה- אינו רב. מובן כי למטפל אשר אינו מנוסה בטיפול בילדים ביומיום, הסיטואציה יכולה להיות מאתגרת ומלחיצה.\nהפרק יביא את העקרונות המרכזיים בהתאמת הטיפול לאוכלוסיית הילדים.\nעיקרי הדגשים לטיפול בטראומה בילדים על פי שלבי סכמת הטיפול האחודה\n************************************************************ תמונה של פרוטוקול"
  },
  {
    "objectID": "pediatrics.html#ביאור-הפרוטוקול",
    "href": "pediatrics.html#ביאור-הפרוטוקול",
    "title": "17  טראומה בילדים",
    "section": "ביאור הפרוטוקול",
    "text": "ביאור הפרוטוקול\nנדגיש את החשיבות בשימוש בסרגל ההחייאה (סרגל ברסלאו- Broselow-Luten Tape), הנמצא בערכת צר”פ הילדים בכל שלבי הטיפול. את קצה הסרגל האדום מניחים לצד ראש הילד, ובמשבצת שתהיה ליד עקביו ניתן יהיה לראות מידע שימושי לגבי סימנים חיוניים מותאמים גיל, מינוני התרופות וגדלי הציוד המתאימים לילד.\nכמו כן, ניתן להיעזר בהורי הילד לטובת תקשורת, אנמנזה, הרגעה וסיוע בטיפול.\n*************************************************************************** תמונה של סרגל ברסלאו\nשימוש בסרגל ברסלאו\n\nשלב ה-S: סקר ראשוני בילדים\nשמירה על בטיחות המטפל והמטופל, התרשמות ממנגנון הפציעה ומפציעות אפשריות ועצירת דימומים פורצים - יעשו כולם בדומה למבוגרים, כאשר קיימת עדיפות לעצירת דימום בלחץ ישיר.\nעצירת דימומים בקרב ילדים תתנהל ע”פ רוב בדומה לטכניקות במבוגרים. השימוש ב-CAT נבדק בקרב ילדים החל מגיל 6 ונמצא כיעיל בעצירת דימום באוכלוסייה זו. בילדים קטנים יותר, קיים חשש כי קוטר הגפה עלול להקשות על עצירת דימום באמצעות CAT ועל כן באוכלוסייה זו יש למצות את השימוש באמצעי לחץ ישיר.\n#######################################תמונה של קאט\n\n\nשלב ה-A: ניהול נתיב אוויר\n\nניהול נתיב אוויר בסיסי והנשמה\nישנה חשיבות עליונה לחימצון הפצוע הפידיאטרי. בילדים, היפוקסיה יכולה להוביל בפני עצמה לברדיקרדיה ולשוק- על כן חשוב להבין את מנגנון הפגיעה.\nככלל, ההערכה והטיפול בבעיות נתיב האוויר בילדים יעשו בצורה זהה למבוגרים, בהתאם לעקרונות המפורטים בפרק ” נתיב האוויר - הערכה וטיפול” בספר הרפואה המבצעית.\nמעל לכל, במידה ויש בעיה בנתיב האוויר, יש להקפיד לבצע ניסיונות מיטיביים לניהול נתיב האוויר באמצעים הבסיסיים: פתיחת פה, סילוק הפרשות (ידנית או עם סקשן), דחיקת לסת ו/או הרמת סנטר, והקפדה על תנוחה מתאימה. התנוחה המומלצת לפתיחת נתיב אוויר הינה כאשר פתח תעלת השמע באוזן הינו בגובה הסטרנום של המטופל, והפנים מקבילות לשמיים.\nמכיוון שראשם של ילדים גדול יחסית לגופם, לעיתים קרובות יידרש ריפוד דווקא מתחת לשכמות של ילדים קטנים על מנת להשיג תנוחה זו, ולא מתחת לראשם. במקרים בהם ישנו חשד לפגיעת עמ”ש, מומלץ להניח את הריפוד מתחת לכל גופו של הפצוע, ולא רק מתחת לשכמות (למשל שמיכה מקופלת – ראה תמונה).\n***************************************************************************************************************** תמונה\nיש לספק חמצן במסיכה מתאימה עם שקית העשרה לכל אורך הטיפול בפצוע. במידה והילד מסרב לחבוש את המסיכה, ניתן להניחה בסמוך לאף ולפה על מנת לנסות לחמצן סביבתית.\nבמידה ולמרות פתיחת נתיב האוויר, סילוק ההפרשות ומתן חמצן במסיכה הילד הפצוע ברדיפנאי, אינו נושם, ו/או אינו מעלה סטורציה, יש לסייע נשימתית עם אמבו המחובר לחמצן ולשקית/צינור העשרה. יש להקפיד על שימוש במסיכה בגודל מתאים לפניו של הילד ובמנתב אוויר פומי מתאים (מזווית הפה ועד תנוך האוזן או עד לזווית הלסת). במידת האפשר, יש להכניס את מנתב האוויר ללא סיבוב, על מנת להימנע מפגיעה ברקמות הרכות.\n********************************************************************************* תמונה כמו במבוגרים, יש לפעול תחילה באמצעים שמרניים לחמצון הפצוע אך במידה והמאמצים כושלים ( על פי ההתוויות), יש להתקדם להתקנת נתיב אוויר דפיניטיבי .במידה והוחלט על ביצוע\nאינטובציה ראוי כי תבוצע ע”י המטפל המנוסה ביותר בצוות. כמו כן, בחשד לפגיעה בעמוד שדרה צווארי יש לבצע קיבוע ידני של הראש כמו במבוגרים (לדגשים נוספים ראה “הכנה לפינוי”)\n\n\n\nשלב ה-B: פגיעות חזה\nכאמור, ישנה חשיבות עליונה לחמצון הפצוע הפידיאטרי, ועל כן יש לספק חמצן לכל נפגע עם חשד לפגיעת חזה או בעיה בחמצון.\nהעצמות (ובכללן הצלעות) בילדים גמישות יותר מאשר במבוגרים, ועל כן ניתן לראות פגיעות ריאתיות קשות על אף שאין שברים בצלעות. במידה וישנם שברים כל שהם בצלעות - הדבר צריך להעלות חשד גבוה מאוד לפגיעה באיברים הפנימיים.\nבמידה ונדרשת הנשמה בילד, יש לבצע בנפח אשר גורם לעליה של בית החזה, ובכך להקפיד שלא להנשים בלחצים ונפחים גבוהים. קצב הנשימה התקין תלוי גיל (ומופיע על גבי סרגל ההחייאה). בהכללה גסה, בתינוק קצב נשימה של עד 60 יכול להיות תקין, בפעוטות עד 40, בילדי בי”ס עד 3פ0 ואילו לילדים גדולים יותר ניתן לתהייחס כמבוגרים.\n\n\nשלב ה-C: הערכת הלם בילדים\nיכולתם של ילדים לפצות על איבוד דם עלולה למסך איבוד דם משמעותי. זאת בנוסף לשונות הגבוהה בערכי הנורמה של הדופק והל”ד בילדים, העלולה להקשות על זיהויו של ההלם בילדים על ידי המטפל שאינו מיומן בכך. בהערכה גסה (הערכים המדויקים מופיעים על גבי סרגל ההחייאה), טכיקרדיה בתינוק תוגדר כדופק מעל 160, בפעוט מעל 140, בילדי בי”ס מעל 120, ובילדים גדולים יותר מעל 100 - כמו במבוגרים. מדידת דופק בתינוקות (עד גיל שנה) תעשה בדופק ברכיאלי ולא רדיאלית. עם זאת יש לזכור כי טכיקרדיה יכולה להיות ביטוי של כאב או חרדה. מכיוון וכך, חשוב לשים לב לסימנים העקיפים להלם, כגון: מנגנון הפציעה, מצב ההכרה של המטופל, מצבו הנשימתי, צבע העור, טמפרטורת העור, מילוי קפילרי, ודפקים פריפריים חלשים.\n*********************************************************************************תמונה\nלחץ הדם הסיסטולי התקין המינימלי לילד יחושב לפי הנוסחה “גיל בשנים כפול 2 ועוד 70” - אולם כאמור ל”ד צפוי לרדת רק לאחר איבוד דם מסיבי של כ45% מנפח הדם של הילד. כמו במבוגרים, סימן מוקדם יותר של הלם יכול להיות Pulse Pressure צר (פחות מ 30 ממ”כ). יש להקפיד למדוד ל”ד עם מנג’טה המתאימה לגודלו של הפצוע.\n\n\nשלב ה-D\nבעת התרשמות ממנגנון הפציעה יש לזכור שבשל מבנה גופם של הילדים וראשם הגדול באופן יחסי, פגיעות ראש נפוצות יותר מאשר במבוגרים. יתר על כן, קיים קושי בהערכת ההכרה בקרב ילדים בשל היעדר תקשורת או ביטוי שונה של הכרה ירודה. על כן, יש לשאוף להעריך את מצב הכרה על ידי מדדים אובייקטיבים ככל הניתן, ולהתחשב גם במנגנון הפגיעה:\nתגובה עינית : מדד אובייקטיבי אשר יכיל כחלק מההערכה בכל הגילאים, בין אם ספונטנית, לכאב או לקול.\nתגובה ורבלית : עד לגיל שנה, הילד צפוי להגיב בבכי וקולות ללא מילים ועל כן זו תגובה תקינה בגילאים אלו. החל מגיל שנה, הילד צפוי להתבטא במילים במצב הכרה תקין.\nתגובה מוטורית : עד לגיל חצי שנה, הטונוס הנורמלי הוא פלקציה של הגפיים, והחל מגיל חצי שנה, צפוי הילד למקם כאב. החל מגיל שנתיים, ניתן לצפות גם למילוי פקודות בדומה למבוגר.\n*נוסיף כי ההתרשמות של ההורה ממצב ההכרה עשויה לסייע רבות להבנת מצב הילד בהשוואה ל-Baseline.\n\n\nשלב ה-E: חום גוף והכנה לפינוי\n\nשמירה על חום הגוך\nחשוב ! יש לזכור שלאור שטח גופם הגדול יחסית של ילדים (והנפח הקטן) - הם מאבדים בקלות רבה חום אל הסביבה, ועל כן יש להקפיד הקפדה יתרה על כיסוי, חימום ושמירה על חום גופו של הילד בשוק.\n#### הכנות לפינוי וקיבוע עמוד שדרה:\nכמו במבוגרים, אנחנו לא עושים שימוש בקרש גב במתאר טרום בית חולים.\nבאם קיימת התוויה לשמירה על עמוד שדרה יש לקבע לאלונקה ולהתאים צווארון בגודל מתאים ( בצר”פ הילדים ניתן למצוא צווארון פילדלפיה לילדים). כמובן שיש להפעיל שיקול דעת בילדים קטנים יותר אשר אינם משתפים פעולה ולהעדיף את נוחות הילד ( אפילו בידי ההורה) על פני ניסיונות קיבוע “בכוח”.\n\n\n\nסקר החייאה\n\nנתיב אוויר מתקדם\nבפעוטות ניתן להשתמש בלהב מקינטוש 2 הנמצא בערכת הצר”פ לילדים. בילדים מבוגרים יותר (גיל 10 שנים ומעלה) בלהב מקינטוש 3.\nבמקרים נדירים של אינטובציה לתינוק, ניתן להשתמש בלהב מילר הנמצא בערכת הצר”פ לילדים, בהתאם לגודל הנפגע (להב מילר 0 ליילוד, ולהב מילר 1 לתינוק). נדגיש שבעת ביצוע לרינגוסקופיה עם להב מילר - מרימים את האפיגלוטיס עצמו עם קצה להב הלרינגוסקופ, במקום להכניסו לוולקולה.\n************************************************************************ תמונות\nגודל הטובוס יקבע בעדיפות ע”י שימוש בסרגל ההחייאה (ראה לעיל). במידה ואין אפשרות להשתמש בסרגל, ניתן להעריך את גודל הטובוס לפי השוואתו לרוחב הזרת שלהמטופל, או לפי הנוסחה “גיל חלקי 4, ועוד 4”.\nמינוני התרופות לאינטובציה יקבעו גם הם בעדיפות ע”י שימוש בסרגל ההחייאה. במידה ואינו זמין, יש לחשב את המינון בהתאם למשקל המוערך, בדומה למינונים במבוגר (קטמין 2-3 מ”ג לק”ג IV, דורמיקום 0.05-0.1 מ”ג לק”ג IV עד מינון מקסימלי של 5 מ”ג).\nקטמין עלול לעיתים לגרום להפרשות מרובות בנתיב האוויר, לכן להיות תמיד מוכן עם מכשיר הסקשן הקיים לרשותך לטיפול בהפרשות.\nלעיתים נדירות יהיה צורך במתן אטרופין במינון 20 מיקרוגרם לקילוגרם לסייע בהפסקת הריור.\nיש להקפיד להכניס את הטובוס כ2-3 ס”מ מעבר למיתרי הקול - לא פחות ולא יותר. ניתן להעריך את עומק הטובוס הצפוי לפי הנוסחה “גודל טובוס כפול 3”, אך יש לוודא את המיקום ע”י ההסתכלות הישירה (מעבר מיתרי הקול והמצאות הבלונית מתחת למיתרים), הקפנוגרפיה וההאזנה ולא להסתמך רק על הנוסחה. קיבוע יעיל של הטובוס הינו חשוב! בטובוס קטן (&lt;6) מקובל לעשות זאת עם מיקרופור ולא ע”י שרוך. במהלך הטיפול והפינוי יש להעריך מחדש את מיקום הטובוס לעיתים קרובות, מכיוון שהטרכיאה בילדים קצרה, וכל תנועה קלה של ראש המטופל או של הטובוס עלולה לגרום לאקסטובציה מחד או לכניסת הטובוס לסימפון אחד מאידך.\n\n\nנתיב אוויר כירורגי\nמומלץ לא לבצע קוניוטומיה בילדים. במקרה הנדיר שבו הפעולה נדרשת הרי שבילדים גדולים, בהם ניתן למשש היטב את הסחוסים ואת ממברנה הקריקותירודאלית (לרוב מגיל 12, אך תלוי בגודל המטופל), ניתן לבצע קוניוטומיה כמו במבוגר.\nבילדים מתחת גיל 12 אין לבצע קוניוטומיה. בילדים אלו, יש למצות את האפשרויות האחרות לחמצון ואוורור המטופל (אמבו, אינטובציה). במקרים נדירים ביותר בהם אין כל אפשרות אחרת, ניתן לנסות ולחמצן את הפצוע דרך וונפלון (Jet Ventilation): 1. החדרת הוונפלון:\nיש לחבר וונפלון 14-18G למזרק 10 מ”ל (אליו שאבנו כ2-3 מ”ל של סיילין טרם הפעולה). יש להחדיר את הוונפלון לממברנה הקריקותירואידאלית בזהירות כשהוא מכוון בזווית של כ30-45° כלפי הרגליים, תוך כדי ביצוע שאיבה במזרק עד לכניסת בועות אוויר (המצביעות על כניסה לקנה). לאחר הופעת אוויר יש להפסיק את החדרת הוונפלון כולו ולהחדיר את הפוליתילן בלבד הלאה אל תוך הקנה.\n\nחיבור לאמבו:\n\nיש לנתק את מזרק ה10מ”ל ששימש להחדרה, ולחבר מזרק 3 מ”ל (הנמצא לשם כך בערכת הצר”פ לילדים) שהוצאה ממנו הבוכנה. למזרק ה3 מ”ל יתחבר מתאם של טובוס 7.5, והוא כמובן יחובר לאמבו.\n**כאמור, פעולה זו תבוצע רק כפעולת “אין ברירה” במקרים בהם אין כל אפשרות אחרת לחמצן את הנפגע.\nהנשמה תתבצע עד לעליית בית חזה. יש להקפיד לאפשר מספיק זמן ליציאת האוויר לאחר כל הנשמה (האקספריום עלול לקחת 4 שניות ויותר בשל קוטרו הקטן של הוונפלון).\n################################################תמונות\n\n\nניקוז חזה\nכמו במבוגרים, ניקוז החזה יבוצע בשטח רק במקרים החשודים לחזה אוויר בלחץ (ראה פרק “הגישה לפגיעות חזה בשדה” בספר הרפואה המבצעית).\nבילדים מחט ניקוז רגילה עלולה לפגוע באיברים חיוניים. כיוון שכך, יש לבצע את ההחדרה מעט אנטריורית לקו מיד-אקסילרי בין צלעות 4-5 ( באותו המיקום המיועד להחדרת נקז חזה), ולא בנקודת ההכנסה הקידמית (מידקלביקולרית). בנוסף, אין להשתמש בTPAK (שהינו ארוך מידי) אלא בוונפלון: בפעוטות וילדים קטנים מומלץ להשתמש בוונפלון 20G, ובילדים מעל גיל 10 בוונפלון 18G.\nבמקרים נדירים בהם נדרש להכניס בשטח נקז חזה כירורגי לילד, ההכנסה (אשר תבוצע במהלך סקר ההחייאה) תבוצע בטכניקה דומה לזו שבמבוגר. בערכת הצר”פ לילדים בצה”ל קיימים 3 גדלים של נקזים פדיאטרים (תינוק, ילדים, נוער). בערכות הקיימות כיום נקזים אלו אינם מתחברים ישירות לשסתום ההימליך הצה”לי, ויש להיעזר במתאם של טובוס 7 על מנת לאפשר חיבור לשסתום.\n#####################################################תמונה\n\n\nהחזר נפח (מוצרי דם או קריסטלואידים)\nיבוצע כמו במבוגרים- רק בשוק עמוק לפי אותן התוויות במבוגרים, דהינו: ל”ד נמוך במפורש לגילו (כאמור “גיל כפול 2 ועוד 70”), שינוי בולט במצב ההכרה המיוחס להלם או היעדר דופק פריפרי (מיקום בהתאם לגיל- ברכיאלי/רדיאלי).\nניתן לשקול מתן נפח גם במקרים של טכיקרדיה ברורה (כמופיע בסרגל ההחיאה וטבלת מדדים, נספח ג’) – בתנאי שהיא מלווה בסימני הלם ברורים נוספים.\nמינון מוצרי דם/קריסטלואידים הינו 20 מ”ל לק”ג. על מנת לאפשר מתן מהיר במינון הנכון, מומלץ (ובמתן תוך גרמי - חובה) להשתמש בברז תלת כיווני מערכת הילדים ובמזרק 10 מ”ל, לשאוב את הדם/פלסמה מהשקית אל המזרק ואז להזריק את הנוזל לוריד (וחוזר חלילה עד להגעה לנפח הרצוי).\nבמתארי פינוי ממושך או עיכוב פינוי ניתן להיעזר בתפוקת השתן למעקב אחר מצבו הוולמי של הפצוע (תפוקה רצויה של כ1 מ”ל לק”ג לשעה).\nבדומה למבוגרים, הקסקפרון לווריד ינתן בילדים (בסקר ההחיאה) בכל פגיעה חודרת לגו (או לאזורי מעבר) ללא קשר למדדים, ובכל פצוע בשוק עמוק על רקע דימום, ללא קשר למקום הפציעה. זאת, בתנאי שלא עברו 3 שעות מהפציעה.\nמינון הקסקפרון בילדים הינו 15 מ”ג לק”ג, וניתן להעריך את משקל הילד עם סרגל ההחייאה. שיטות נוספות להערת משקל בילדים מובאות בנספח. ככלל אצבע, חצי אמפולה (250 מ”ג) תתאים לילד בן 3-4 (15 ק”ג), ואילו אמפולה אחת (500 מ”ג) מתאימה לילד סביב גיל 10 (30 ק”ג). בילדים מעל גיל 12 ינתן מינון מלא של 1 גר’ (2 אמפולות), כמו במבוגרים (ראה טבלת מינונים, נספח ג’).\n\n\nטיפול בכאב\nניתן לטפל בכאב ע”י אמצעים לא תרופתיים כגון חבישה, קיבוע, הסתרת הפציעה, הרגעה, הסחת דעת. במידה ונדרש טיפול תרופתי, ניתן לטפל בקטמין לוריד במינון של 0.3 מ”ג לק”ג. יש להימנע ממתן של קטמין IM לצורך טיפול בכאב.\n\n\n\nסקר שניוני\nבפינוי ממושך או במתארי עיכוב פינוי, יש לשקול הכנסת זונדה (דרך הפה) בסקר השניוני לכל ילד מונשם (מבלי לעכב את הפינוי), מכיוון שבילדים הרחבת הקיבה (acute gastric dilation) נפוצה יחסית, ועלולה לגרום לא רק להקאות ואספירציות - אלא גם להפרעות בהנשמה ואף להפרעות המודינמיות (בשל פגיעה בהחזר הוורידי).\n\nאנטיביוטיקה\nכפי שמפורט בפרק ” הטיפול האנטיביוטי בשדה”, אנטיביוטיקה תינתן בשטח במתארי פינוי ממושך בלבד (מעל שעה), לפצועים עם פגיעה חודרת.\nפצוע עם פגיעה חודרת יטופל ב Ceftriaxone במינון של 100 מ”ג לק”ג (עד מקסימום של 2 גר’ לילד במשקל של 20 ק”ג ומעלה), פעם ביום. במידה וישנה פגיעה חודרת בבטן או בראש, יש להוסיף גם Metroniadazole במינון 10 מ”ג לק”ג (עד מקסימום 500 מ”ג) מדי 8 שעות.\n\n\n\nהורים לילד פצוע\nההורים או בהעדרם, אדם אחר המוכר לילד יחד עם הנפגע. יש לוודא בתום או במהלך הטיפול כי קיימת תקשורת של הצוות המטפל עם ההורים.\n\n\nהפסקת מאמצי החייאה\nטיפול בילד במצב של אובדן סימני חיים עלול להיות חוויה קשה עבור המטפלים, אך במצבים אלו יש לפעול בדומה לכתוב בפרק “מאמצי החייאה בנפגע טראומה המאבד סימני חיים”, עם מספר דיוקים. סיבות המוות במתאר טראומה בילדים אינן שונות במהותן ולכן, גם במקרים אלו עלינו להעניק את הטיפול עם המירבי אשר יתן לפצוע את הסיכויים לשרוד, בדגש על האבחנות הסבירות במתאר טראומה, ואלו כוללים ניקוז חזה, הנשמה באמבו ומסיכה ומתן נפח.\nבשל שוני במבנה בית החזה, יש לבצע ניקור חזה במיקום המקובל באקסילות, בניגוד למבוגרים בהם קיימת אפשרות לנקר גם בקו מיד-קלויקולרי. מעבר לכך, חישוב מתן הנפח צריך להתבצע לפי משקל, כפי שמפורט בהנחיה זו. יש להדגיש כי במידה והילד עונה על הקריטריונים לאי-ביצוע מאמצי החייאה, אין המצב שונה מטיפול במבוגר ואין לבצע הנחיה שלא לפי הנחית סיום מאמצי החייאה.\n\n\nלאחר האירוע\nכבכל אירוע, יש לבצע תחקור של האירוע בהשתתפות כלל המטפלים, ולוודא הזנה ודיווח עליו כנדרש. מאחר ואירועים אשר מערבים ילדים אינם מהווים חלק משגרת הטיפול בצה”ל, אלו יכולים להוביל למטען משמעותי יותר בקרב המטפלים, בדגש על הפחות מנוסים. לכן, יש להקפיד לדיין את תחושות הצוות לאחר האירוע, לחזק תחושת מסוגלות ובמידת הצורך לשקול מעורבות של גורמי ברה”ן."
  },
  {
    "objectID": "pediatrics.html#סיכום",
    "href": "pediatrics.html#סיכום",
    "title": "17  טראומה בילדים",
    "section": "סיכום",
    "text": "סיכום\nהטיפול בילדים פצועי טראומה ע”י צוותי הרפואה של צה”ל אינו אירוע שכיח, אך בהחלט אינו נדיר. על הצוותים המטפלים להכיר את עקרונות הטיפול ואת הדגשים בנפגעים אלו, ולזכור שהטיפול הבסיסי מושתת על העקרונות האוניברסליים של טיפול בנפגעי טראומה, בהתאמות קלות."
  },
  {
    "objectID": "pediatrics.html#נספח-א-תכולת-ערכת-צרפ-ילדים",
    "href": "pediatrics.html#נספח-א-תכולת-ערכת-צרפ-ילדים",
    "title": "17  טראומה בילדים",
    "section": "נספח א’: תכולת ערכת צר”פ ילדים",
    "text": "נספח א’: תכולת ערכת צר”פ ילדים\nערכת צר”פ; לילדים, דגם 2016\n********************************************************************************טבלה"
  },
  {
    "objectID": "pediatrics.html#נספח-ב-הערכת-משקל-ילדים",
    "href": "pediatrics.html#נספח-ב-הערכת-משקל-ילדים",
    "title": "17  טראומה בילדים",
    "section": "נספח ב’: הערכת משקל ילדים",
    "text": "נספח ב’: הערכת משקל ילדים\nככלל, יש להעדיף הערכה המבוססת על גודלו הפיזי של הילד הספציפי, ועל כן השיטה המועדפת להערכת משקל בילדים בשטח תהיה שימוש בסרגל ההחייאה, הנמצא בערכת צר”פ הילדים. במידה והמטפל מתרשם שניתן לקבל דיווח אמין על משקל הילד מההורים - ניתן להיעזר גם במספר זה.\nרק בהיעדר אפשרויות אלו, יש לבצע הערכה המבוססת גיל, כמפורט להלן. במקרים אלו, מומלץ לרשום את המשקל המשוער במקום בולט על מנת לצמצם את הצורך בחישובים חוזרים.\nשיטות להערכת משקל בילדים (לפי סדק עדיפויות): 1. שימוש בסרגל החייאה 2. דיווח של ההורים 3. הערכה לפי גיל\n***********************************************************טבלה\n\n“שיטת האצבעות”:\n\nעל יד אחת נספור מספרים אי זוגיים החל מהאגודל (1, 3, 5, 7, 9). מספר זה מייצג את גילו של הילד. על היד השניה נספור מהאגודל החל מ10, בקפיצות של 5 (10, 15, 20, 25, 30). הצמדת אצבע הגיל לאצבע המקבילה לה ביד השניה תיתן הערכה גסה של משקל הילד.\n**********************************************תמונה\nמקור: Young et al, 2015"
  },
  {
    "objectID": "pediatrics.html#נספח-ג-מינונים-ומדדים-על-פי-גיל",
    "href": "pediatrics.html#נספח-ג-מינונים-ומדדים-על-פי-גיל",
    "title": "17  טראומה בילדים",
    "section": "נספח ג’: מינונים ומדדים על פי גיל",
    "text": "נספח ג’: מינונים ומדדים על פי גיל\nככלל, יש להיעזר בסרגל ההחייאה לקביעת המדדים הצפויים, המינונים וגדלי הציוד הנדרשים.\nבמידה והנתון הדרוש לא מפורט בסרגל, או במידה והוא אינו זמין - יש להעריך קודם כל את משקל הפצוע לפי אחת השיטות המפורטות בנספח הקודם, ולאחר מכן לחשב את המינון/גודל לפי המפורט בנספח זה.\n******************************************************* תמונה"
  },
  {
    "objectID": "pediatrics.html#נספח-ד-דגשים-לציוד-ותרופות-לפי-גיל",
    "href": "pediatrics.html#נספח-ד-דגשים-לציוד-ותרופות-לפי-גיל",
    "title": "17  טראומה בילדים",
    "section": "נספח ד’: דגשים לציוד ותרופות לפי גיל",
    "text": "נספח ד’: דגשים לציוד ותרופות לפי גיל\n*************************************************************************טבלה\n*****************************************************************************תמונה"
  },
  {
    "objectID": "canine.html#עיקרי-העדכונים",
    "href": "canine.html#עיקרי-העדכונים",
    "title": "18  הטיפול בכלבים",
    "section": "עיקרי העדכונים",
    "text": "עיקרי העדכונים\n\n11/07/2021\n\nכתיבת הפרק"
  },
  {
    "objectID": "canine.html#הקדמה-ורקע",
    "href": "canine.html#הקדמה-ורקע",
    "title": "18  הטיפול בכלבים",
    "section": "הקדמה ורקע",
    "text": "הקדמה ורקע\nכלבי ולוחמי עוקץ נוטלים חלק פעיל ומשמעותי כמעט בכל מבצע או תרגיל. כפועל יוצא מפיזור זה, לא בלתי סביר, כי הצוות הרפואי האורגני של היחידה הנחברת יידרש להגיש טיפול רפואי לכלב, במידה ויפצע. חשוב להדגיש כי הטיפול בחיילים אנושיים יבוא תמיד לפני טיפול בכלבים, אולם מתוקף תפקידם, במקרים רבים הנפגע היחיד בכח עשוי להיות הכלב. מטרת הפרק לתת כלים בסיסיים למטפל שאינו וטרינר להערכה, זיהוי וטיפול במצבים מסכני חיים בכלבים.\n****************** תמונה\n\n1. סימנים חיוניים תקינים במנוחה\n\nדופק: 50-120, נמדד בעורק הפמורלי (ראה תמונה 1)\nנשימות: 10-40 נשימות/ לדקה\nחום (PR) 38-39.5\nל”ד 120/80 (ממוצע)\nהאזנה ללב: בשני הצדדים, באזור הצלעות. ( ניתן למצוא את המיקום ע”י קיפול הרגל הקדמית של הכלב בᵒ90- הנק’ בה קצה המרפק של הכלב מצביע היא נק’ ההאזנה- * בתמונה מס’ 1).\n\n****************** תמונה\n\n\n2. דימומים\n\nסימני ההלם דומים לבני אדם: דופק מהיר, ריריות חיוורות, שינויים במצב הכרה, ירידה בטמפ’ רקטאלית.\nהטיפול: עצירת הדימום, החזר נוזלים קריסטלואידים ומתן חמצן.\nעצירת דימום מתבצעת ע”י חבישת לחץ/ לחץ מקומי באמצעות פדי גזה ומרבית הדימומים יעצרו ע”י לחץ. ניתן להשתמש בתחבושת המוסטטית. ח”ע (מסוג גומי) לרוב לא שימושי בדימום מהגפים בשל ההבדלים אנטומים - הצורה החרוטית של רגלי הכלב- מונעת מהח”ע להישאר במקומו. במידה והדימום איננו נעצר, ניתן לנסות ולהשתמש בח”ע מסוג CAT.\n\n****************** תמונה\n\nהשגת גישה ורידית והחזר נוזלים:\n\nפתיחת וריד תתבצע באמצעות החדרת קטטר G18 לוריד הצפאלי ברגל הקדמית, אפשר גם לוריד הספנוס ברגל האחורית. יש להשתמש בח”ו או לחלופין לבצע חסימה ידנית ולאחר מכן לחטא באמצעות ספונג’טות (במידה וניתן רצוי גם לגלח את האזור). יש לציין כי ונפלונים לפתיחת וריד וכן סכין לגילוח האזור מצויים אצל הלוחם בערכה ייעודית. לאחר החדרתו, חשוב לקבע היטב את קטטר הוריד על מנת למנוע תלישה ע”י הכלב. ****************** תמונה ****************** תמונה ****************** תמונה\nמתן נוזלים: תמיסת “הרטמן” בבולוסים תוך הערכת תגובה. לכלב ממוצע במשקל 30 ק”ג ניתן לתת בולוס של 1 ל’.יודגש כי אין לתת פלסמה או מוצרי דם אנושיים אחרים לכלב.\n\n\n\n\n3. נתיב אוויר\n\nחסימה בדרכי אויר עליונות תתכן עקב שברים בלסתות/ בצקות בפנים/ צוואר, הכשת נחש בפנים, שאיפת עשן, שאיפת גוף זר גדול.\nהטיפול: חמצן ע”י מסכה או צינור חמצן המוצמד לפה/ אף או מוצמד באמצעות אזיקונים לזמם של הכלב.\nפתיחת הפה ונסיון גריפה ( בחשד לגו”ז):\n\n****************** תמונה\n\nאינטובציה לכלב: ( ראה תמונה 5 ) מתבצע כשאנחנו ניצבים מול הכלב כשהוא שכוב על הבטן ( ולא מאחוריו). פתיחת פה ושימוש בלרינגוסקופ הפוך, עם להב מסוג MAC 4, על מנת ללחוץ את הלשון קדימה ולמטה (בדומה לשימוש בבני אדם, אין לגרוף את האפיגלוטיס), שימוש בטובוס הגדול ביותר (עדיף 9, אך גם 7-8 יספיק). החדרת הטובוס לכל אורכו כך שהבלונית נמצאת באזור הכניסה לחזה – “Thoracic inlet”. ניפוח הבלונית ואבטוח הטובוס באמצעות תחבושת גזה מסביב למקסילה מאחורי הניבים. ****************** תמונה\n\nטרכיאוסטומיה: גילוח הפרווה (במידה וניתן) מהלרינקס ועד לאמצע הצוואר, הרדמה מקומית ע”י לידוקאין, חתך אורכי לאורך הטרכיאה שמתחיל בלרינקס ונמשך כ-3 ס”מ*, חיתוך בין טבעות הסחוס עד ל 50% מההיקף (רצוי באחד המרווחים בין טבעות 3-5). בניגוד למבוצע באדם, אין לחתוך בליגמנט הקריקותאירויד מאחר וכיפוף הצוואר במנח הטבעי יגרום לחסימה של הטרכיאוסטום.\n\n\n****************** תמונה\n\n\n4.נשימה\n\nמצוקה נשימתית, לרוב ע”ר טראומה. הכלב יראה במצוקה, יסרב לשבת או לרבוץ, רגלים קדמיות מפוסקות, ראש וצוואר מורמים למעלה.\nפנאומוטורקס/ המוטורקס: סימנים- נשימה שטוחה ומהירה. בהאזנה קולות נשימה עמומים או חסרים. טיפול כולל אנלגזיה/הרגעה וניקוז בחשד לחזה אויר בלחץ/דם.\n\nאנלגזיה- מורפיום 10-20 מ”ג+מידזולם 10-15 מ”ג IM.\nניקוז- ראשית באמצעות מחט- ונפלון G18 המחובר למזרק, בין צלעות 6-9. הניקוז יהיה דורזלי בחשד לאויר וונטרלי בחשד לנוזל. בניגוד למבוצע באדם יש לבצע ב-2 צידי בית החזה ( זאת בשל נטיית המדיאסטינום להיקרע בכלבים.\n\nOpen pneumothorax לבצע חסימה של הפתח באמצעות ניילון/ שסתום חד כיווני ולחבוש מסביב לבית החזה.\n\n\n****************** תמונה\n\n\n5. פגיעות אקלים\n\nפגיעת חום: מנגנון הקירור המרכזי של הכלב- הלחתה. בדומה לאדם, פגיעת חום עלולה להתרחש ע”ר מאמץ גופני אשר אינו תואם את יכולות הכלב, בסביבה חמה ולחה.\n\nתשישות חום- הכלב מלחית בכבדות, ריריות בצבע בורדו כהה , טמפ’ רקטאלית &gt;41.5, טשטוש והליכת “זיג/זג”, הקאות/ שלשולים.\nHeat stroke- הופעת סימנים נוירולוגים: אגרסיה, רעידות, עוויתות ואף הופעת פטכיות ע”פ העור (כסימן ל DIC).\nטיפול: העברה למקום מוצל, פתיחת וריד ומתן נוזלים בקצב מהיר. הרטבת הכלב עד ספיגת כלל הפרווה במים מאזור הצוואר אחורנית. רצוי להשתמש במים קרים אך לא בקרח. הפסקת קירור חיצוני בהגעה לטמפ’ 39.0.\nיש לפנות את הכלב בהקדם מיד לאחר קירור.\n\nהיפותרמיה: עקב חשיפה ממושכת לסביבה קרה ורטובה. טמפ’ רקטאלית תהיה בין 32-37 בהיפותרמיה קלה- בינונית ( ומתחת ל 32 בהיפותרמיה קשה).\n\nטיפול: חימום מהיר אך הדרגתי ( 2 מעלות בשעה) , עד ל 38 מעלות צלזיוס. יש לייבש את הכלב, להכניסו לחדר מחומם, ניתן לשים שקיות חימום על החזה והבטן. #### 6. לסיכום: המענה הרפואי לכלבים אשר נוטלים חלק בפעילות המבצעית השוטפת בשיגרה ובחירום נשען על הצוותים הרפואיים האורגנים. מפעיל הכלב מיומן במתן מענה בסיסי בלבד לכלב ( הגשת ע”ר) וכן נושא עימו ציוד אשר יסייע למטפלים האורגנים להגיש סיוע. כמו כן, מפעיל הכלב יסייע בעיקר בריסון והחזקת הכלב בעת מתן הטיפול."
  },
  {
    "objectID": "canine.html#נספח-א---מינונים-מקובלים-בטיפול-בכלבים",
    "href": "canine.html#נספח-א---מינונים-מקובלים-בטיפול-בכלבים",
    "title": "18  הטיפול בכלבים",
    "section": "נספח א’ - מינונים מקובלים בטיפול בכלבים",
    "text": "נספח א’ - מינונים מקובלים בטיפול בכלבים\n\nמורפין: 0.2-0.5 מ”ג/ ק”ג IM או SC כל 4-6 שעות. ( לא לתת IV).\nאין לתת לכלבים אקמול או איבופן ( עלול להביא לפגיעה כבדית). אפשר לתת אופטלגין לפי 25 מ”ג/ ק”ג ו/או טרמדקס לפי 3-5 מ”ג/ ק”ג.\nרוצפין 22 מ”ג/ק”ג IV כל 8-12 שעות. (אנטיביוטיקה בכלבים בטראומה תינתן באותן ההתוויות כמו בבני אדם בהתאם לפרק “הטיפול האנטיביוטי בשדה”)\nפלג’יל 10-15 מ”ג/ ק”ג PO כל 12 שעות.\nטשטוש עמוק: מידזולם 0.4 מ”ג/ ק”ג + קטמין 3מ”ג/ ק”ג IM/IV.\n\n****************** תמונה\n****************** תמונה"
  }
]