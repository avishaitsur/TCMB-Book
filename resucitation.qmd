# סקר ההחייאה 


## כתובים בעדכון אוגוסט 2023
תומר תלמי, סמי גנדלר, אבישי צור, עפר אלמוג

## עיקרי העדכונים

- עדכון סדר הפעולות בסקר ההחייאה לשיקוף של סדר C-A-B, עם עדיפות ראשונה להחזר נפח בפצועים בהלם על פני פעולות אחרות. 

## גרסאות קודמות

מאי 2021
- כותבים: שאול ג'ליקס, גיא אביטל, אבי בנוב

### הקדמה ורקע

הטיפול בפצוע הבודד כולל עבודה על פי שרשרת פעולות סדורה בהתאם לסכמה האחודה. בשלב הראשון בסכמה, בסקר הראשוני - בטיחות המטפל והמטופל מאובטחים, נעשות פעולות מצילות חיים מיידיות על פי התוויה (עצירת דימומים, פתיחת נתיב אוויר, הנשמה באמבו, ניקור חזה בוייגון ומתן חמצן), מבוצעת סקירה מהירה על פציעותיו ומצבו של הפצוע (הכרה, נשימות, מדדים חיוניים וכו'), נעשים פעולות להכנה ראשונית של הפצוע לפינוי וכן מועבר דיווח רפואי ואג"מי. במהלך הסקר הראשוני מתקבלות החלטות בנוגע לטיפולים מצילי החיים להם זקוק הפצוע. תכלית סקר ההחייאה בהשלמת פעולות מצילות חיים והכנת הפצוע לפינוי באופן המיטבי. 

פרק זה ייתן דגשים לאופן העבודה בסקר ההחייאה. תנאי להתחלת סקר ההחייאה – הסקר הראשוני הושלם והפצוע מועמס על אלונקה (במידה וזו קיימת). נזכור כי הסיבות המובילות למוות בר הצלה בסדר יורד הן דימומים, בעיות נתיב אוויר ובעיות בנשימה. מתוך הבנה זו, הקובעת כי החזר נפח לפצועים מדממים מהווה את ההתערבות החשובה ביותר לאחר הסקר הראשוני, הוחלט כי הסדר בו נטפל בסקר החייאה, שונה מסדר ההערכה של הנפגע. במהלך סקר ההחייאה, הטיפול יחל בפעולות אשר מטרתן היא לתת מענה לדימום, אשר כוללות השגת גישה וסקולרית, ומתן החזר נפח (שלב ה-C), ולאחר מכן פעולות מצילות חיים הנוגעות לנתיב האוויר ופציעות חזה (A, ו-B ולאחר מכן טיפול בכאב, מתן TXA ופעולות נוספות כמפורט). נציין כי גישה זו אומצה על ידי מספר ארגונים ומרכזי טראומה בעולם, ואף קיימות עדויות כי יכולה לשפר פרוגנוזה של נפגעים.1,2 

יודגש כי הפעולות בסקר החייאה יכולות ומומלץ שיבוצעו במקביל, כאשר פעולות אשר לא דורשות את המטפל הבכיר יבוצעו על ידי הצוות המטפל המסייע. עם זאת, נדגיש גם כי בפצוע בהלם, אשר דורש התערבות בשלב ה-C, על המטפל הבכיר לקחת אחריות ולקדם את הפעולות מצילות החיים של שלב זה (השגת גישה ורידית פריפרית/תוך גרמית והחזר נפח מוקדם).


### פרוטקול

הפעולות אשר יבוצעו (במידת הצורך) במהלך סקר ההחייאההפעולות אשר יבוצעו לפי סדר עדיפות (במידת הצורך) במהלך סקר ההחייאה:
1.	השגת גישה וסקולרית (ורידית פריפרית/תוך-גרמית).
2.	החייאת נוזלים/מוצרי דם – בהתאם לכתוב בפרק "החייאת בקרת נזקים בשדה"  (RDCR)
3.	השגת נתיב אוויר דפיניטיבי – בהתאם להתוויות בפרק "ניהול נתיב אוויר"
4.	ניקוז חזה – בהתאם להתוויות בפרק "הטיפול בפגיעות חזה בשדה"
5.	מתן של הקסקפרון (TXA) – בהתאם לכתוב בפרק "החייאת בקרת נזקים בשדה"  (RDCR)
6.	קיבוע שבר בירך - בהתאם לכתוב בפרק "פציעות שריר שלד"
7.	השלמת טופס 101
8.	בדיקת חוזרת של Galsgow Coma Scale (מבוצע לראשונה בשלב ה-D)
9.	הערכה ראשונית לקיומה של תגובת דחק/קרב 
10.	המשך ניטור והערכה של הפצוע 
11.	טיפול בכאב – בהתאם לכתוב בפרק "טיפול בכאב"


\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*\*תמונה


![סקר ההחייאה - הסכמה האחודה](/figures/resuscitation/fig1.png)


### הכנה לפינוי

במהלך או בסיום הסקר הראשוני הפצוע צריך, עד כמה שניתן, להיות מועמס על אלונקה. פצוע קשור לאלונקה איננו בהכרח פצוע מוכן לפינוי. פינוי רפואי מהיר, חיוני לצמצום תמותה ונכות כתוצאה מטראומה. מרבית הפעולות אשר יתבצעו בסקר ההחייאה נכון שיבוצעו במהלך הפינוי עד כמה שניתן. עם זאת, על מנת לשפר את סיכויי ההישרדות של הפצוע, ישנן פעולות שיש לבצען טרם התחלת הפינוי. ההנחיות הפרטניות עבור המצבים השונים, יפורטו בפרקים בהמשך ספר זה. מכאן, טרם התחלת הפינוי יש לוודא כי: \* נתיב האוויר של המטופל פתוח ויש גישה אליו. \* פעולות מצילות חיים אשר נדרש לבצע טרם התחלת הפינוי הושלמו. \* ישנה אפשרות להשלים את יתר הפעולות מצילות החיים במהלך הפינוי (נוכחות מטפל וציוד מתאימים). \* יש אפשרות לנטר את המטופל בהתאם לנדרש במהלך הפינוי. \* הפצוע קשור לאלונקה ומכוסה. כמו כן עמוד השדרה מקובע במידה ויש התוויה לכך וישנה גישה לראש, צוואר, ידיים ובמידת הצורך לאיברים נוספים בהתאם לפציעות. \* פרוצדורות **מקובעות**. חבישות ושרכים מוצנעים. \* בטרם ביצוע שחלוף של המטופל בין צוותים מטפלים, יש לוודא השלמת 101.

### תיעוד - טופס 101

התיעוד הרפואי הינו מרכיב חשוב בטיפול בפצוע טראומה בכלהתיעוד הרפואי הינו מרכיב חשוב ובלתי נפרד מטיפול בפצוע טראומה בכל הדרגים הטיפוליים. התיעוד כולל רישום של מאפייני הפציעה (מנגנון הפגיעה, אזורי הגוף שנפגעו וכד'), ממצאים בהערכת הפצוע (רמת הכרה, מדדים חיוניים וכד') וכן את הטיפול הרפואי שניתן (תרופות שניתנו, פרוצדורות שבוצעו וכד'). מספר מחקרים הוכיחו כי תיעוד רפואי חסר או לקוי, נמצא קשור לעלייה בתמותה ואף נמצא כי, ארגונים כדוגמת יחידות בצבא ארה"ב, אשר שיפרו את התיעוד הרפואי שלהם הפחיתו את שיעור המוות בר המניעה בקרב פצועיהם. יתרון נוסף של הטופס הוא  בכך שהוא משמש כעזר קוגניטיבי (צ'קליסט), למשל בזמן מדידת GCS, אותה יש להשלים עד גמר מילוי הטופס). 
נציין כי התיעוד על פני טופס 101 יתחיל בשלב ה-C והינו מחייב בכל טיפול או הערכה של פצוע (גם בפצוע שנקבע עבורו מוות בשטח). תיעוד זה משמש למעקב אחרי מצב הפצוע, העברת מידע בין צוותים ותחקור האירוע ועל כן מהווה מרכיב חיוני בטיפול.


### סיכום

סקר ההחייאה הוא השלב בו מתבצעים הטיפולים מצילי החייםסקר ההחייאה הוא השלב בו מתבצעים הטיפולים מצילי החיים הדחופים עליהם הוחלט במהלך הסקר הראשוני, ומהווה מעבר מ"החלטה למעשה". הטיפול בשלב זה יהיה בהתאם להנחיות המפורטות בספר זה, תוך עיכוב מינימלי של הפינוי, שהוא לרוב המרכיב המהותי ביותר בהצלת חיי הפצוע. בשלב זה גם יתבצע התיעוד הרפואי, שהוא בעל חשיבות רבה לטיפול בפצוע עצמו.
